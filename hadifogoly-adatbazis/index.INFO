Magyarország 2019-ben megkapta Oroszországtól
a  =682000 magyar hadifogoly=  alapvető
adatait tartalmazó kartonok szkennelt képét,
és az ebből készített adatbázist.

Az adatbázisban a magyar hadifoglyok által bediktált
személyes adatok cirill betűkkel szerepelnek,
ahogy azt az adatokat lejegyző orosz katona  -éppen hallotta.- 
Ezen túl még egy torzulást szenvedett az adat,
mikor a 2010-es évek során az orosz kollégák
elkészítették a kartonok alapján az adatbázist úgy,
hogy 70 évvel korábbi kézírás alapján kellett
rögzíteniük az általuk nem értett magyar nyelvű
de cirill betűkkel leírt szövegeket.

Az adatok <strong>automatikus orosz-magyar átírását, helyreállítását</strong>
a [Nyelvtudományi Intézet](http://www.nytud.hu)ben végeztük.

A feladat tehát
 =<code>Ковач Йожеф -> Kovács József</code>= 
transzkripció megvalósítása volt.
A nehézséget az okozza, hogy a torzulások miatt
a betű-betű megfeleltetés a legritkább esetben ad helyes megoldást.
Tömegesen találkozunk, olyan nehezen algoritmizálható
esetekkel, mint:
 @Цилбауер -> Zielbauer@ ,
 @Дейло -> Béla@ ,
 @Саотморской -> Szatmár@ ,
 @Гонграмеде -> Csongrád@ 
vagy
 @Кишкупфьилстьгаза -> Kiskunfélegyháza@ .
Sokszor több egyenrangú esetleges megoldás adódik, pl:
 @Эрин -> Ernő;Ervin;Erik@ .

[Előadás](http://tinyurl.com/sb-ea-hadifoglyok-matu2020) a munkálatokról a 2020-as Magyar Tudomány Ünnepén.

# <!-- [Publikáció](XXX) és -->
[Előadás](https://www.youtube.com/watch?v=3aHsfo5qxKE)
a 2021-es Magyar Számítógépes Nyelvészeti Konferencián.

[Az automatikus átíró-helyreállító eszköz a  @github@ -on.](https://github.com/dlt-rilmta/hadifogoly-adatbazis)

A munkálat eredménye: a 2021. február 25-én megnyílt,
[Magyar Nemzeti Levéltár által üzemeltetett  =kereshető adatbázis.= ](https://adatbazisokonline.hu/adatbazis/szovjet-taborok-magyar-foglyai)

Egy hadifogoly visszaemlékezése arra,
hogy mi múlik azon, hogy az ember  _Hegyi_  vagy esetleg  _Gegyi_ 
-- a  @h-g@  csere az egyik tipikus elírás --
néven szerepel a névsorban.
[Ez itt a kérdés, M5, 2021. február 22.](https://mediaklikk.hu/video/ez-itt-a-kerdes-2021-02-22-i-adas)
a 13. perctől.
