
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{bolg/vigassy-mihaly-atya-nemcsak-hanem-is.html}{in memoriam Vigassy Mihály atya} |
RNAV{bolg/most-van-a-nek.html}{"Most van a NEK, most kell ezt csinálni!"}

<br/>
2021. június 18. == Szemerédi prof és a Ramsey-tétel

Olvasom a [Szemerédi Endre matematikus professzorral készített interjút.](https://telex.hu/tudomany/2021/06/16/szemeredi-endre-interju-matematika-grafelmelet-neumann-professzor)
Az újságírónak végül egész jól sikerül belőle kihúzni
az eredményeinek a közember számára is érhető magyarázatát,
de elsőre a kutatásait megvilágítandó csak annyit mond:
 _,,Ahhoz hasonlóan, ahogy mondjuk a Ramsey-tétel is kifejti.''_ 
Kicsit úgy, mintha ez már elegendő is lenne,
úgyis mindenki alsóban tanulja a Ramsey-tételt. :)
Megnéztem, hogy  =mi rejlik egy ilyen tételben,= 
amire egy matematikus csak mellesleg, illusztrációként hivatkozik.

<h3>alap</h3>
#
 @[1]@  Ha 3 skatulya van és 4 golyót osztunk szét bennük,
akkor  -lesz olyan skatulya, amiben 2 golyó van.- 

Eddig oké. :)

<h3>1. csavar</h3>
#
Ugyanez másképp:

 @[2]@  3 skatulya esetén  -van olyan szám-  – konkrétan a 4 –,
hogy ha annyi golyó van, akkor a szétosztás után
tutira lesz egy 2-golyós skatulya.

 @[3]@   _k_  skatulya esetén van olyan  _R_  szám – konkrétan  _R = k+1_  –,
hogy ha  _R_  db golyó van, akkor a szétosztás után
tutira lesz egy 2-golyós skatulya.

 @[4]@   _k_  skatulya esetén van olyan  _R_  szám – konkrétan a  _R = k(n-1)+1_  –,
hogy ha  _R_  db golyó van, akkor a szétosztás után
tutira lesz egy  _n_  golyót tartalmazó skatulya.

<img width="62%" style="margin: 1em" alt="skatulya.png"
 src="skatulya.png"/>

7 skatulya esetén valóban:
a 29. golyó kénytelen 5. lenni valamelyik skatulyában.

 =Ez a skatulya-elv.= 

<h3>2. csavar</h3>
#
Mostantól a  _k_  skatulyába rakás helyett
 _k_ -féle színnel  -színezzük-  a golyókat.
Vegyük észre, hogy ez ugyanaz.
Amit eddig az első skatulyába tettünk,
azt mostantól (mondjuk) kékre színezzük,
amit eddig a másodikba, azt mostantól pirosra stb.

Az  @[1]@  és  @[4]@  állítás így átfogalmazva:

 @[5]@  Ha 3 színnel színezünk 4 golyót,
akkor lesz 2 azonos színű golyó.

 @[6]@   _k_  szín esetén van olyan  _R_  szám – konkrétan a  _R = k(n-1)+1_  –,
hogy ha  _R_  db golyót színezünk ezekkel a színekkel,
akkor tutira lesz  _n_  db azonos színű golyó.

<h3>3. csavar</h3>
#
Ugyanez másképp:

 @[7]@   _k_  szín esetén van olyan  _R_  szám – konkrétan a  _R = k(n-1)+1_  –,
hogy ha  _R_  db golyót színezünk ezekkel a színekkel,
akkor tutira lesz a golyóknak <strong>egy  _n_ -elemű részhalmaza,</strong>
amin belül minden golyó azonos színű.

<h3>4. csavar</h3>
#
Golyókról térjünk át bármilyen entitásokra, pl. emberekre. 

Most nem az entitásokat,
hanem az entitások közötti  =kapcsolatokat=  színezzük.

Klasszikus példa emberek esetén az  _ismeri-e_  kapcsolat.
Minden két ember között van egy effajta kapcsolat:
kékre színezzük a kapcsolatot, ha ismerik egymást,
és pirosra, ha nem ismerik egymást.
(Vegyük észre, hogy ez a két szín avagy  _k = 2_  esete.)

Ha Laci ismeri Janit és Imit is, de Jani nem ismeri Imit,
akkor  @L-J@  kék,  @L-I@  kék,  @J-I@  piros.
Az ilyesmit gráfokkal ábrázolhatjuk,
mely csúcsokat (entitásokat)
és közöttük húzódó éleket (kapcsolatokat) tartalmaz.

<img width="38%" style="margin: 1em" alt="ismeri.png"
 src="ismeri.png"/>

Erre az esetre is igaz a fentiekkel analóg állítás, így hangzik:

 @[8]@  2 szín esetén van olyan  _R_  szám – konkrétan...
hát azt nem tudjuk, mert képlet nincs rá! –,
hogy ha  _R_  db ember közötti összes kapcsolatot
színezzük ezekkel a színekkel,
akkor tutira lesz az embereknek egy  _n_ -elemű részhalmaza,
 -amin belül minden kapcsolat azonos színű.- 

Mi a helyzet  _n = 3_  esetén?

<img width="62%" style="margin: 1em" alt="parti.png"
 src="parti.png"/>

Első ránézésre  _R = 5_  ember elegendőnek tűnhet,
mert  @EFG@  egy olyan háromszög,
ahol minden kapcsolat kék.
A középső ábra viszont rácáfol erre:
itt  _nincs_  olyan háromszög, amely egyszínű lenne.
Ehhez 6 ember kell.
A jobboldali ábrán látjuk,
hogy hiába próbálkozunk azzal a módszerrel,
ami a középső ábrán bejött,
mindenképp lesz egyszínű háromszög, például  @XYZ@ .

 _n = 3_  esetén tehát  _R = 6_ . 

 =Ez a parti probléma.=  Hány ember kell ahhoz,
hogy mindenképp legyen köztük három,
akik kölcsönösen ismerik egymást  _vagy_ 
három, akik közül egyik sem ismeri a másikat?
A válasz: 6.

Megjegyezzük, hogy kapcsolatok színezése esetén  _n > 4_ -re
az  _R_  értéke mai tudásunk szerint  _nem ismert._ 

<h3>5. csavar</h3> 
#
Eleinte entitásokat színeztünk,
aztán átváltottunk entitások közötti kapcsolatok színezésére.
Ezt felfoghatjuk úgy is, hogy  -entitások párjait-  színeztük.

Így tekintve, egy további paramétert bevezetve,
újabb irányba általánosíthatjuk az eddigieket:
 _t = 1_ , ha entitásokat színezünk,
 _t = 2_ , ha entitások párjait színezzük.
Ezt továbbvíve entitások
 -hármasait ( _t = 3_ ), négyeseit ( _t = 4_ ),- 
stb. is színezhetjük.

Utóbbiakra már nehezebb szemléletes példát adni.
 _t = 3_  esetben legyen az a kapcsolat három ember között,
hogy az össz testtömegük
kisebb-e 230 kg-nál (kék), vagy nem (piros).
A gráfos ábrázolás itt már nem működik,
táblázatban soroljuk fel a kapcsolatokat:

Aladár 86 kg, Béla 84 kg, Cecil 75 kg, Dénes 65 kg.
#
<pre>
ABC 245 kg piros
ABD 235 kg piros
ACD 226 kg kék
BCD 224 kg kék
</pre>
#
Az  @ABC@  háromelemű részhalmazban az összes (1 db)
hármas kapcsolat triviális módon egyszínű,
az  @ABCD@  négyelemű részhalmazban persze már nem egyszínű
az összes (fent felsorolt 4 db) kapcsolat.

A slusszpoén az, hogy  -tetszőleges  _t_  értékre- 
és bárhány színre igaz a fentiekkel analóg állítás:

 @[9]@  <strong>minden  _k_ -ra,  _n_ -re és  _t_ -re:
 _k_  szín esetén van olyan  _R_  szám,
hogy ha  _R_  db entitás közötti összes  _t_ -elemű kapcsolatot
színezzük ezekkel a színekkel,
akkor tutira lesz az entitásoknak egy  _n_ -elemű részhalmaza,
amin belül minden  _t_ -elemű kapcsolat azonos színű.</strong>

 =Ez a Ramsey-tétel.= 
Amit Szemerédi prof ,,csak úgy'' említett. :)

A fent emlegetett  _R_  számok a Ramsey-számok.

Láttuk, hogy  _t = 2_  esetén már nincs képlet a Ramsey-számokra.
Megjegyezzük, hogy  _t = 3_  esetén
az  _egyetlen ismert_  Ramsey-szám
(a triviális  _n < 4_  esetektől eltekintve)
a  _k = 2_ ,  _t = 3_ ,  _n = 4_  eset, ekkor  _R = 13_ .
Vagyis: ahhoz, hogy hármas kapcsolatok esetén mindenképpen legyen
négyelemű egyszínű részhalmaz, 13 entitás szükséges.

Érdemes összevetni a végső  @[9]@  állítást a kiinduló  @[1]@  állítással. :)

