<!doctype html public "-//w3c//dtd html 3.2//en">

<html>
<head>
  <meta http-equiv="content-type" content="text/html; charset=utf-8">
  <title>
sassbalint.github.io/BOLG
</title>
  <link rel="stylesheet" href="index.css" type="text/css">
</head>

<body text="#000000">

<h1>BOLG</h1>

<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/hu_HU/sdk.js#xfbml=1&version=v3.0";
  fjs.parentNode.insertBefore(js, fjs);
}(document, 'script', 'facebook-jssdk'));</script>

<div style="margin-top: 1em" class="fb-like" data-href="https://sassbalint.github.io/bolg" data-layout="button_count" data-action="like" data-show-faces="false" data-share="true"></div>
<br style="margin-bottom: 0.8em"/>
<em>&bdquo;Bolgok, akik programoznak, mert teremtenek valamit,
ami egyszercsak életre kel és működik.&rdquo;</em>
<a target="_blank" href="http://szentiras.hu/SZIT/Mt5,1-10">Mt 5,1-10</a>
<br style="margin-bottom: 0.8em"/>
<a class="navigarrow" href="https://sassbalint.github.io/bolg/jani-szamsora">&larr;</a> előző: <a href="https://sassbalint.github.io/bolg/jani-szamsora">Jáni számsora</a> |
következő: <a href="https://sassbalint.github.io/bolg/innovacio-halalvolgy-turorudi.html">innováció, halálvölgy, túrórudi</a> <a href="https://sassbalint.github.io/bolg/innovacio-halalvolgy-turorudi.html">&rarr;</a>
<br style="margin-bottom: 0.8em"/>
<br/>
<strong style="font-size: 150%; background: #d0d0d0">Isten vetületei</strong> &ndash; 2019. május 5.
<br style="margin-bottom: 0.8em"/>
<em>1.</em>
<br style="margin-bottom: 0.8em"/>
Talán elég közismert az a történet,
mikor a <strong>kétdimenziós lények</strong> találkoznak a harmadik dimenzióval.
Képzeljünk el egy síkot, egy papírlapot, ez egy kétdimenziós világ.
Képzeljünk el ebben a világban &ndash; a síkon belül! &ndash; lakó
kétdimenziós lényeket.
Ők csak előre, hátra, jobbra, balra tudnak mozogni.
Látni is csak a síkon belül látnak.
Megölelni a kétdimenziós világuk adta szűkös kereteken belül tudják egymást:
ki-ki egy-egy kézzel, vagy két kézzel egyikük a másikukat.
Egyszerre két kézzel nem tudják megölelni egymást,
mivel nem tudják a kezeiket egymás alatt átdugni,
mert az már kilépne a két dimenzióból.
<br style="margin-bottom: 0.8em"/>
<em>2.</em>
<br style="margin-bottom: 0.8em"/>
Mi történik, ha ezen a sík világon merőlegesen keresztülvezetünk
egy henger alakú háromdimenziós tárgyat?
A lények számára egyszer csak a semmiből megjelenik egy kör alakú valami,
amit körül tudnak tapogatni, érzékelhetik a méretét.
Ha a hengert elvesszük, a kör hirtelen elenyészik a semmibe,
ugyanolyan megmagyarázhatatlan módon, ahogy megjelent.
A megmagyarázhatatlanságot, misztikusságot az okozza,
hogy szó szerint &bdquo;egy másik dimenzióból&rdquo; jött ez a rejtélyes kör.
<br style="margin-bottom: 0.8em"/>
<em>3.</em>
<br style="margin-bottom: 0.8em"/>
<strong>Ugorjunk egy dimenziót.</strong>
A 80-as években divatban voltak a gömbvillámok,
ezek a semmiből megjelenő fura fényű és színű kiszámíthatatlanul mozgó gömbök,
melyek nagy energiát tartalmaznak, közvetítenek.
Voltak, akik látni véltek akkoriban ilyesmit,
és volt, aki magyarázattal is előállt:
ezek a gömbök azért tudnak &bdquo;a semmiből&rdquo; megjelenni,
mert ilyenkor egy <strong>négydimenziós henger</strong> metszi át
a mi háromdimenziós világunkat,
és ahogy a kétdimenziós lényeknek a háromdimenziós henger metszete körként,
nekünk a négydimenziós henger metszete gömbként jelenik meg.
<br style="margin-bottom: 0.8em"/>
<em>4.</em>
<br style="margin-bottom: 0.8em"/>
Abban megegyezhetünk, hogy Isten túl van a mi világunkon.
Vélhetően szélsőségesen leegyszerűsítve modellezzük
úgy Isten és a világ viszonyát,
hogy Isten valamiféleképpen a három dimenzión túli dimenziókban
is közelebbről meg nem határozott módon létezik, van. 
Mégis, a modellre építve
így világíthatjuk meg Isten jelenlétét,
Isten és a világ viszonyát:
Isten az által van jelen a világban, hogy bizonyos részei,
<strong class="alert">&bdquo;karjai&rdquo; itt-ott &bdquo;átmetszik&rdquo; a mi világunkat.</strong>
<br style="margin-bottom: 0.8em"/>
<em>5.</em>
<br style="margin-bottom: 0.8em"/>
<strong>&bdquo;Én vagyok az út, az igazság és élet.&rdquo;</strong> &ndash; mondja Jézus (Jn 14,6).
Hogyan tudjuk ezt értelmezni?
Egy előadáson
hallottam azt a feloldást, hogy
hát akkor nyilván <em>Isten = út = igazság = élet</em>,
és akkor például az <em>igazság = élet</em> is igaz,
és ebből sok minden következik.
Én nem így látom, nem gondolom, hogy a fenti egyenlet megállja a helyét,
és talán már sejthető, hogy mi lesz a javaslatom.
<br style="margin-bottom: 0.8em"/>
<em>6.</em>
<br style="margin-bottom: 0.8em"/>
Ha egy mágnespatkó két szára hatol át a kétdimenziós világon,
akkor a kétdimenziós lények annyit látnak,
hogy számukra egyszerre kettő négyzet jelenik meg.
Azt valószínűleg nem is sejtik,
hogy ez a két teljesen különálló dolog valami rejtélyes módon mégis egy.
<br style="margin-bottom: 0.8em"/>
<em>7.</em>
<br style="margin-bottom: 0.8em"/>
Ezt akarom mondani:
a fent vázolt modell értelmében
Isten több ponton is átmetszi a világot,
és minden ilyen ponton valami magasabbrendű jelenséggel, fogalommal,
<strong class="alert">transzcendens valósággal</strong> találkozunk.
Az egyik metszésfelület az &bdquo;út&rdquo;,
a másik az &bdquo;igazság&rdquo;, a harmadik az &bdquo;élet&rdquo;,
a negyedik a &bdquo;szeretet&rdquo;,
aztán vízforrás, világosság, feltámadás és így tovább.
Ezek a valóságdarabok tehát
mind Istenhez tartoznak,
de egymással nem azonosak.
Ahogyan a mágnespatkó két szára sem azonos egymással,
de &bdquo;a világon túl&rdquo; összetartozik.
Így külön-külön megáll az &bdquo;Én vagyok az út, az igazság és élet.&rdquo;
kijelentésbe foglalt mindhárom állítás, és az is,
hogy &bdquo;az Isten szeretet.&rdquo; (1Jn 4,8)
<br style="margin-bottom: 0.8em"/>
<em>8.</em>
<br style="margin-bottom: 0.8em"/>
Egy kis lepkében, egy elefántban,
vagy a földből előtőrő gombában lévő élet Isten vetülete.
Egy újonnan elkészült autópálya,
mely elvisz arra a helyre, ahová vágyunk, Isten vetülete.
A szeretet, ami karácsonykor, családi körben köztünk van
&ndash; ha nem is ejtünk róla szót, sőt ha nem is tudunk róla &ndash;
Isten vetülete.
<br style="margin-bottom: 0.8em"/>
<em>ötlet: talán 2015 nyara &ndash; megírás: 2017. november 1. és 2018. július 13. &ndash; online: 2019. május 5.</em>
<br style="margin-bottom: 0.8em"/>
<div style="margin-top: 1em">
&copy; <a href="mailto:sassbalint kukac dzsímél pötty com">Sass Bálint</a>
<!-- a "frissítve:" dolgot hogy is lehetne rendesen megoldani? -->
</div>

</body>
</html>

