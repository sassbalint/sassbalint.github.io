
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{bolg/jani-szamsora}{Jáni számsora} |
RNAV{bolg/hierarchia-ontologia.html}{hierarchia, ontológia (a legelső bejegyzés)}

<br/>
2019. május 5. == Isten vetületei

 _1._ 

Talán elég közismert az a történet,
mikor a  -kétdimenziós lények-  találkoznak a harmadik dimenzióval.
Képzeljünk el egy síkot, egy papírlapot, ez egy kétdimenziós világ.
Képzeljünk el ebben a világban -- a síkon belül! -- lakó
kétdimenziós lényeket.
Ők csak előre, hátra, jobbra, balra tudnak mozogni.
Látni is csak a síkon belül látnak.
Megölelni a kétdimenziós világuk adta szűkös kereteken belül tudják egymást:
ki-ki egy-egy kézzel, vagy két kézzel egyikük a másikukat.
Egyszerre két kézzel nem tudják megölelni egymást,
mivel nem tudják a kezeiket egymás alatt átdugni,
mert az már kilépne a két dimenzióból.

 _2._ 

Mi történik, ha ezen a sík világon merőlegesen keresztülvezetünk
egy henger alakú háromdimenziós tárgyat?
A lények számára egyszer csak a semmiből megjelenik egy kör alakú valami,
amit körül tudnak tapogatni, érzékelhetik a méretét.
Ha a hengert elvesszük, a kör hirtelen elenyészik a semmibe,
ugyanolyan megmagyarázhatatlan módon, ahogy megjelent.
A megmagyarázhatatlanságot, misztikusságot az okozza,
hogy szó szerint ,,egy másik dimenzióból'' jött ez a rejtélyes kör.

 _3._ 

 -Ugorjunk egy dimenziót.- 
A 80-as években divatban voltak a gömbvillámok,
ezek a semmiből megjelenő fura fényű és színű kiszámíthatatlanul mozgó gömbök,
melyek nagy energiát tartalmaznak, közvetítenek.
Voltak, akik látni véltek akkoriban ilyesmit,
és volt, aki magyarázattal is előállt:
ezek a gömbök azért tudnak ,,a semmiből'' megjelenni,
mert ilyenkor egy  -négydimenziós henger-  metszi át
a mi háromdimenziós világunkat,
és ahogy a kétdimenziós lényeknek a háromdimenziós henger metszete körként,
nekünk a négydimenziós henger metszete gömbként jelenik meg.

 _4._ 

Abban megegyezhetünk, hogy Isten túl van a mi világunkon.
Vélhetően szélsőségesen leegyszerűsítve modellezzük
úgy Isten és a világ viszonyát,
hogy Isten valamiféleképpen a három dimenzión túli dimenziókban
is közelebbről meg nem határozott módon létezik, van. 
Mégis, a modellre építve
így világíthatjuk meg Isten jelenlétét,
Isten és a világ viszonyát:
Isten az által van jelen a világban, hogy bizonyos részei,
 =,,karjai'' itt-ott ,,átmetszik'' a mi világunkat.= 

 _5._ 

 -,,Én vagyok az út, az igazság és élet.''-  -- mondja Jézus (Jn 14,6).
Hogyan tudjuk ezt értelmezni?
Egy előadáson
hallottam azt a feloldást, hogy
hát akkor nyilván  _Isten = út = igazság = élet_ ,
és akkor például az  _igazság = élet_  is igaz,
és ebből sok minden következik.
Én nem így látom, nem gondolom, hogy a fenti egyenlet megállja a helyét,
és talán már sejthető, hogy mi lesz a javaslatom.

 _6._ 

Ha egy mágnespatkó két szára hatol át a kétdimenziós világon,
akkor a kétdimenziós lények annyit látnak,
hogy számukra egyszerre kettő négyzet jelenik meg.
Azt valószínűleg nem is sejtik,
hogy ez a két teljesen különálló dolog valami rejtélyes módon mégis egy.

 _7._ 

Ezt akarom mondani:
a fent vázolt modell értelmében
Isten több ponton is átmetszi a világot,
és minden ilyen ponton valami magasabbrendű jelenséggel, fogalommal,
 =transzcendens valósággal=  találkozunk.
Az egyik metszésfelület az ,,út'',
a másik az ,,igazság'', a harmadik az ,,élet'',
a negyedik a ,,szeretet'',
aztán vízforrás, világosság, feltámadás és így tovább.
Ezek a valóságdarabok tehát
mind Istenhez tartoznak,
de egymással nem azonosak.
Ahogyan a mágnespatkó két szára sem azonos egymással,
de ,,a világon túl'' összetartozik.
Így külön-külön megáll az ,,Én vagyok az út, az igazság és élet.''
kijelentésbe foglalt mindhárom állítás, és az is,
hogy ,,az Isten szeretet.'' (1Jn 4,8)

 _8._ 

Egy kis lepkében, egy elefántban,
vagy a földből előtőrő gombában lévő élet Isten vetülete.
Egy újonnan elkészült autópálya,
mely elvisz arra a helyre, ahová vágyunk, Isten vetülete.
A szeretet, ami karácsonykor, családi körben köztünk van
-- ha nem is ejtünk róla szót, sőt ha nem is tudunk róla --
Isten vetülete.

 _ötlet: talán 2015 nyara -- megírás: 2017. november 1. és 2018. július 13. -- online: 2019. május 5._ 

