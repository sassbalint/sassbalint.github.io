
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{bolg/linz-szex.html}{Linz, szex} |
RNAV{bolg/kereses-korpuszban.html}{Keresés korpuszban kurzus}

<br/>
2018. november 24. -- bemutatkozás

Sass Bálint a tökéletes pályaorientáció iskolapéldája. Nyolcadiktól tizedikig zongora majd szolfézs szakra járt a Bartók konziba. Érettségi után az orvosi egyetemre vették fel, amit 4 év teljesítése után abbahagyott. Ezután elvégezte az ELTE programozó (BSc) és programtervező (MSc) matematikus szakát, majd az <a href="http://www.nytud.hu/oszt/korpusz/Sass_Balint.html">MTA Nyelvtudományi Intézet</a>ében keresett és kapott állást, ahol 2001 óta dolgozik, mint számítógépes nyelvész, nyelvtechnológus kutató.

Szüleinek hála 4 éves korában síelt először. A síelésen kívül szereti a matekot, a zenélést, a magyar nyelvet és a linuxot. Megalkotta az első magyar  =korpuszvezérelt=  <a href="http://www.tintakiado.hu/book_view.php?id=286">szótárt</a>, bármit is jelentsen ez.

Részt vett az egymilliárd szónyi magyar szöveget tartalmazó <a href="http://clara.nytud.hu/mnsz2-dev">Magyar Nemzeti Szövegtár</a> összeállításában, a <a href="http://helyesiras.mta.hu">helyesiras.mta.hu</a> portál létrehozásában, foglalkozott a magyar <a href="http://www.nytud.hu/oszt/korpusz/braille.html">Braille-rövidírás</a> megújításával. Mostanában az <a href="http://e-magyar.hu/hu/parser">e-magyar</a> nyelvelemző rendszert <a href="https://github.com/dlt-rilmta/e-magyar-tsv">pátyolgatja</a> és  =legóból=  épít <a href="http://argumentum.unideb.hu/2018-anyagok/sassb.pdf">igei szerkezeteket</a>.

Tudja, hogy a tanársegéd miben különbözik a tudományos segédmunkatárstól, és hogy a máj jobb oldalon van.

Budapesten él, a Széna tér közelében. Négy gyermeke van, a legnagyobb lassan pályaorientációs korba lép, a legkisebb harmadikos.

<a href="http://egyetemi.hu/index.php?oldal=sass_balint">Eredeti</a> az EKG  _Pályaorientációs nap 3.0_  honlapján.
