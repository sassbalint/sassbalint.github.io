<!doctype html public "-//w3c//dtd html 3.2//en">

<html>
<head>
  <meta http-equiv="content-type" content="text/html; charset=utf-8">
  <title>
sassbalint.github.io/BOLG
</title>
  <link rel="stylesheet" href="index.css" type="text/css">
</head>

<body text="#000000">

<h1>BOLG</h1>

<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/hu_HU/sdk.js#xfbml=1&version=v3.0";
  fjs.parentNode.insertBefore(js, fjs);
}(document, 'script', 'facebook-jssdk'));</script>

<div style="margin-top: 1em" class="fb-like" data-href="https://sassbalint.github.io/bolg" data-layout="button_count" data-action="like" data-show-faces="false" data-share="true"></div>
<br style="margin-bottom: 0.8em"/>
<em>&bdquo;Bolgok, akik programoznak, mert teremtenek valamit,
ami egyszercsak életre kel és működik.&rdquo;</em>
<a target="_blank" href="http://szentiras.hu/SZIT/Mt5,1-10">Mt 5,1-10</a>
<br style="margin-bottom: 0.8em"/>
<a class="navigarrow" href="https://sassbalint.github.io/bolg/stom-cis-keksze.html">&larr;</a> előző: <a href="https://sassbalint.github.io/bolg/stom-cis-keksze.html">stom, cis, kekszé</a>
következő: <a href="https://sassbalint.github.io/bolg/kosci.html">Kosci</a> <a href="https://sassbalint.github.io/bolg/kosci.html">&rarr;</a>
<br style="margin-bottom: 0.8em"/>
<br/>
<strong style="font-size: 150%; background: #d0d0d0">hierarchikus menü és ontológia</strong> &ndash; 2018. október 10.
<br style="margin-bottom: 0.8em"/>
Csomó program bír hierarchikus menürendszerrel:
a <em>Mentés</em> általában a <em>Fájl</em> menüben van,
a <em>Teljes képernyő</em> meg a <em>Nézet</em> alatt.
De hol van vajon az <em>Elválasztás?</em>
Ismerek olyat, aki szerint nem jó ötlet,
hogy a Wordben az <em>Elrendezés</em> alatt van. 
Vagy a <em>Hivatkozás</em> menüben? Hát nem is tudom, mindig meg kell nézni. 
<br style="margin-bottom: 0.8em"/>
A call centerek is sokszor hasonló hierarchikus struktúrában működnek.
Gondolhatnánk, hogy a hierarchia itt nagyon jó dolog,
szép dolog, mert rendszerezi, könnyebben áttekinthetővé teszi a rendszert.
<br style="margin-bottom: 0.8em"/>
<strong>Úgy tűnik, hogy ez nincs így.</strong>
A hierarchia sok esetben inkább hátrány.
A keresést &ndash; adott funkció megkeresését &ndash; kifejezetten megnehezítheti.
(Akár szimpatikusabbnak tűnhet a lapos szerkezet,
ahol minden egy listában van,
aztán <code>Ctrl-F</code> és megvagyunk.)
<br style="margin-bottom: 0.8em"/>
A call centereknél
annyival rosszabb a helyzet, hogy ha az ember egyszer
rossz útra tévedt, rossz gombot nyomott, akkor nagyon körülményes
visszatalálni a célhoz.
Vajon hányan nyomnak legszívesebben kapásból 0-t, azaz
fordulnak inkább rögtön az ügyintézőhöz?
<br style="margin-bottom: 0.8em"/>
Régóta próbálkoznak az emberek <em>taxonómiák/ontológiák</em>,
azaz olyan fogalmi rendszerek, hálózatok építésével,
amik leírják a &bdquo;világot&rdquo; (ambíciózus eset)
vagy akár csak egy program menürendszerét (kevésbé ambíciózus eset).
Megalkotjuk a felsőbb szintű fogalmakat,
alátesszük az alsóbb szintű fogalmakat,
azok alá a legalul lévőket,
azaz egy szép hierarchikus fa-struktúrába rendezzük a dolgainkat.
<br style="margin-bottom: 0.8em"/>
A bökkenő ott van, hogy úgy tűnik, hogy <em>nem lehetséges</em>
általánosan érvényes, mindenki számára könnyen érthető rendszert
létrehozni, ahogy ezt az ontológiákra vonatkozó kutatások
is tanulságként megfogalmazhatják.
Mert ugye: hová is helyezzük el az <em>Elválasztás</em> menüpontot?
<br style="margin-bottom: 0.8em"/>
Könnyebb kérdés: mely csoportba,
<strong>mely felsőbb fogalom alá kerüljön a <em>kutya</em>?</strong> A válasz kapásból: hát nyilván <em>emlős</em>.
Nagy hatással van ránk az egyik fő taxonómia,
az állat- és növényrendszertan, amit a suliban tanultunk,
és önkéntelenül azt gondoljuk róla, hogy az &bdquo;igazságot&rdquo; tartalmazza.
<br style="margin-bottom: 0.8em"/>
De ha egy 8-10 éves gyerek keresgél kutyákat,
akkor rá fog kattintani arra, hogy emlős?
Vagy arra, hogy <em>méhlepényes</em> neadjisten <em>gerinchúros</em>?
Még az <em>élőlény</em> fölött elsiklana talán.
Ami az igazán releváns csoport számára,
az valószínűleg az <em>állat</em>, még ennél is jobbnak tűnik
az <em>aranyos állat</em> &ndash; illetve adott esetben a <em>félek tőle</em> &ndash;,
ha az ontológia készítője volt olyan kedves
és bevezette ezeket a kategóriákat.
Azaz a szóban forgó gyerek &ndash; és mindenki más is &ndash;
a saját fogalmi rendszere szerint szeret leginkább keresni.
<br style="margin-bottom: 0.8em"/>
Azt mondhatjuk, hogy azért nem lehet tökéletes ontológiát csinálni,
mert az egyes emberek gondolkodási-fogalmi rendszere eltérő.
Mert mindenki másképp gondolkodik,
más rendszerben, más összefüggésekkel, más asszociációkkal,
és nem feltétlenül úgy, ahogy az ontológia építője.
<br style="margin-bottom: 0.8em"/>
<strong>Tökéletes ontológiát nem lehet csinálni,</strong> elég jót azonban
&ndash; aminek a használata sokaknak kényelmes &ndash; igen.
Ugyanakkor egy viszonylag rossz ontológiát is meg lehet szokni,
meg lehet tanulni használni.
Ennek tudatában talán érdemes lenne a menürendszereket
nem verzióról verzióra átstruktúrálni
abban a hitben, hogy mostmár sokkal okosabbak vagyunk mint régen,
jobb ontológiát tudunk csinálni,
olyat, ami &bdquo;mostmár tényleg megfelel az emberek gondolkodásának&rdquo;.
Úgy tűnik, ebben nem nagyon leszünk sokkal okosabbak.
<br style="margin-bottom: 0.8em"/>
Kedves olvasó, ha ön éppen a Fővárosi Állat- és Növénykert
call centerét tervezi, akkor kéretik nem a következő módon eljárni:
&bdquo;<em>Amennyiben az újszájú állatok iránt érdeklődik, nyomja meg az 1-es gombot, ha viszont a vedlő állatok iránt, akkor a 2-est...</em>&rdquo;
<br style="margin-bottom: 0.8em"/>
<div style="margin-top: 1em">
&copy; <a href="mailto:sassbalint kukac dzsímél pötty com">Sass Bálint</a>
<!-- a "frissítve:" dolgot hogy is lehetne rendesen megoldani? -->
</div>

</body>
</html>

