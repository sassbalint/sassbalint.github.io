
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{bolg/biztonsag-szabadsag-utveszto.html}{biztonság, szabadság, Útvesztő} |
RNAV{bolg/szemeredi-ramsey.html}{Szemerédi prof és a Ramsey-tétel}

<br/>
2020. október 18. == in memoriam Vigassy Mihály atya

 _,,Adjátok meg a császárnak, ami a császáré, és az Istennek, ami az Istené!''_ 
BIB{Mt}{22}{21} -- hallottuk a mai evangéliumban.

Kedves Mihály atya!
<br/>
Rögtön Te jutottál eszembe.
Merthogy ne csak a császárnak adjuk meg, hanem Istennek is.
És ne csak Istennek adjuk meg, hanem a császárnak is.

 =Nemcsak hanem is.= 

 =,,A keresztény kötőszó.''= 

Ezt Te tanítottad nekünk.
Persze nemcsak ezt, hanem sok minden mást is. :)
<br/>
Sokszor előkerült ez a dolog a kisközis alkalmakon,
a Szent Jakab házas kisközösség vasárnap délutáni alkalmain
az elmúlt 16 évben.
<br/>
És valóban azt látjuk, hogy a gondolat át meg átszövi a keresztény tanítást.

A magva az lehet,
hogy  =emberi és isteni=   -mindig együtt jár.- 
Vagy:  -járjon együtt.- 

Emelkedett hangon, ahogy a húsvéti Exultet mondja:
,,mert ekkor lép frigyre isteni és emberi, földi és mennyei!''
<br/>
Vagy egészen profán módon:
,,Segíts magadon, az Isten is megsegít.''

Egyszerre éljünk a fizikai világban és a transzcendens valóságban.
<br/>
Evés előtt imádkozz. Ima után egyél.
<br/>
Kérj és tégy.
Ne csak kérj, tégy is.
Ne csak tégy, kérj is.

Ora et labora. Imádkozzál és dolgozzál.
Nemcsak az ima, hanem a munka is szükséges.
Nemcsak a munka, hanem az ima is szükséges.
<br/>
Ahogy Loyolai Szent Ignác mondta:
,,Imádkozz úgy, mintha minden Istenen múlna.
 Cselekedj úgy, mintha minden rajtad múlna.''

Vagy: a lelkiismeretünkre nemcsak hallgatni kell,
hanem  _ugyanakkor_  fejleszteni is szükséges.

Maga a  -főparancs-  is ilyen.  _,,Szeresd Uradat, Istenedet teljes szívedből, teljes lelkedből és teljes elmédből. Ez a legnagyobb, az első parancs. A második hasonló hozzá: Szeresd felebarátodat, mint saját magadat. Ezen a két parancson alapszik az egész törvény és a próféták.''_  BIB{Mt}{22}{37-40}
Nemcsak Uradat, hanem embertásadat is.
Nemcsak embertársadat, hanem Uradat is.

Mikor  _igazi_  transzcendes gesztus történik, egy  -csoda,- 
még akkor is van egy teljesen földi, földhözragadt, materiális
aspektus is.
 _,,Éneász, Jézus Krisztus meggyógyít. Kelj fel és vesd be ágyadat!'' Az nyomban fel is kelt._  BIB{Apcsel}{9}{34}
Mondhatjuk, hogy ez teszi teljessé a csodát: ,,... és vesd be ágyadat''.

A végső példa pedig természetesen  -Jézus.- 
Nemcsak Isten, hanem ember is.
Nemcsak ember, hanem Isten is.

Ez éppenhogy nem az arany középút gondolata,
hanem  =a két pólus egyszerre elfogadásának gondolata.= 
Meglátni egy ellentétben ugyanannak a két oldalát.

Te, azt hiszem, Schütz Antal pátertől tanultad ezt annak idején.
Szóval mi a második generáció vagyunk,
de már nőnek a gyerekeink, akiknek továbbadhatjuk az üzenetet.

Kedves Mihály atya!
<br/>
Nemcsak azt mondtad nekünk, amiről ez az írás szól,
hanem sok más emlékezetes gondolatot is.
<br/>
Például azt, hogy
 - ,,Én nem tudom elképzelni a Mennyországot tarokkozás nélkül.''- 
<br/>
Nagyon sok örömteli tarokkpartit
és XXI-es fogást kívánok neked
a mennyei kártyaasztalnál.

<img width="33%" style="margin: 1em" alt="Ora et labora" src="https://cdn11.bigcommerce.com/s-hr2lb/images/stencil/608x608/products/470/1253/QT_St.Ben_2__45591.1521641542.jpg"/>
<br/>
 +(forrás: <a target="_blank" alt="https://saintbenedict.com" href="https://saintbenedict.com"><code>https://saintbenedict.com</code></a>)+ 

