
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{most-van-a-nek.html}{"Most van a NEK, most kell ezt csinálni!"} |
RNAV{hierarchia-ontologia.html}{hierarchikus menü és ontológia}

<br/>
2018. április 15. == magyar választási rendszer, kétharmad, 2018

<h3>1. Az egyéni szavazatok összesítése pártok szerint</h3>
#
Mindig csak a listás szavazatok összesítését szokás nézni,
ezt látjuk a hírekben mindenütt.
Most összeadtam az  =egyéni=  szavazatokat,
és megnéztem milyen pártpreferencia látszik így.
Megvalósítás: automatikusan letöltöttem a szükséges adatokat
a BLA[valasztas.hu](http://valasztas.hu)-ról,
és összeszámolgattam.
 +(minden adat a valasztas.hu 2018. április 9. 11 órai állapota szerint szerepel)+ 
<!-- nem frissítgettem -->
#
<!-- (megvalósítás témához: esetleg github!!! XXX // esetleg hozzá lehet tenni a make...-kat (hogy mikor mit kell futtatni) az eredeit INFO-ból... XXX // feltettem a szkriptekben, hogy nincs két egyenlő szavazatszám... XXX) -->

A   _listás_  adatok:
<!-- [innen: http://valasztas.hu/dyn/pv18/szavossz/hu/orszlist.html] -->

<table>
<tr><td>FIDESZ-KDNP</td><td align="right">2574900</td><td align="right">48,98%</td></tr>
<tr><td>JOBBIK</td><td align="right">1029086</td><td align="right">19,57%</td></tr>
<tr><td>MSZP-PÁRBESZÉD</td><td align="right">652008</td><td align="right">12,40%</td></tr>
<tr><td>LMP</td><td align="right">365890</td><td align="right">6,96%</td></tr>
<tr><td>DK</td><td align="right">294645</td><td align="right">5,60%</td></tr>
<tr><td>MOMENTUM</td><td align="right">150065</td><td align="right">2,85%</td></tr>
<tr><td>MKKP</td><td align="right">89348</td><td align="right">1,70%</td></tr>
<tr><td>EGYÜTT</td><td align="right">33824</td><td align="right">0,64%</td></tr>
<tr><td>össz <span class="s">(csak pártok)</span></td><td align="right">5257415</td><td align="right"></td></tr>
<!-- a nemzetiségieket levonva - [innen: orszjkv.html] -->
</table>

Az általam összesített  _egyéni_  képviselőkre leadott szavazatok pártok szerint:
 +(pártsorrend a fenti szerint!)+ 
<!-- (make... XXX) -->

<table>
<tr><td>FIDESZ-KDNP</td><td align="right">2532989</td><td align="right">48,52%</td></tr>
<tr><td>JOBBIK</td><td align="right">1192996</td><td align="right">22,85%</td></tr>
<tr><td>MSZP-PÁRBESZÉD</td><td align="right">589537</td><td align="right">11,29%</td></tr>
<tr><td>LMP</td><td align="right">288569</td><td align="right">5,53%</td></tr>
<tr><td>DK</td><td align="right">329019</td><td align="right">6,30%</td></tr>
<tr><td>MOMENTUM</td><td align="right">66751</td><td align="right">1,28%</td></tr>
<tr><td>MKKP</td><td align="right">36934</td><td align="right">0,71%</td></tr>
<tr><td>EGYÜTT</td><td align="right">55738</td><td align="right">1,07%</td></tr>
<tr><td>össz</td><td align="right">5220770</td><td align="right"></td></tr>
</table>
#
<!-- "elemzés" - ebből kell egy html táblázat... XXX meg a fentiekből is... XXX // v esetleg mégiscsak 1 tábl legyen? tán jobb az, áttekinthetőbb... XXX -->

Az alábbi táblázat az eltéréseket mutatja:
ennyivel több(+) illetve kevesebb(-)
az egyéni összesített szavazat mint a listás szavazat.

<table>
<tr><td></td><td>db</td><td>% párton belül</td><td>% össz</td></tr>
<tr><td>FIDESZ-KDNP</td><td align="right">-41911</td><td align="right"> -1,63%</td><td align="right">-0,80%</td></tr>
<tr><td>JOBBIK</td><td align="right">163910</td><td align="right"> 15,93%</td><td align="right"> 3,14%</td></tr>
<tr><td>MSZP-PÁRBESZÉD</td><td align="right">-62471</td><td align="right"> -9,58%</td><td align="right">-1,20%</td></tr>
<tr><td>LMP</td><td align="right">-77321</td><td align="right">-21,13%</td><td align="right">-1,48%</td></tr>
<tr><td>DK</td><td align="right"> 34374</td><td align="right"> 11,67%</td><td align="right"> 0,66%</td></tr>
<tr><td>MOMENTUM</td><td align="right">-83314</td><td align="right">-55,52%</td><td align="right">-1,60%</td></tr>
<tr><td>MKKP</td><td align="right">-52414</td><td align="right">-58,66%</td><td align="right">-1,00%</td></tr>
<tr><td>EGYÜTT</td><td align="right"> 21914</td><td align="right"> 64,79%</td><td align="right"> 0,42%</td></tr>
</table>

Darabszámra és százalékosan is elég jelentős
 =eltérések=  mutatkoznak.

Az a 41000 ember aki listán FIDESZ-re szavazott és egyéniben nem, az vajon egyéniben kire? LMP? JOBBIK? "esélyes ellenzéki"?
<br/>
Az a 164000 (!) ember (3,1%), aki egyéniben JOBBIK-ot választotta, de listán nem, az kit választhatott listán???

A többi párt szavazatait magyarázhatja a kormányváltást célzó  ="taktikai szavazás",= 
miszerint egyéniben ajánlott mindig az esélyes ellenzéki jelöltre szavazni, listán pedig a kedvenc pártunkra.
A DK és az EGYÜTT esetében így több szavazat jött egyénire, mert esélyes (sőt végül nyertes) egyéni jelölteket tudtak állítani,
a többi párt esetében pedig több szavazat jött a listára, merthogy egyéniben másik párthoz tartozó esélyes ellenzékire szavazhattak.
Ez a fajta tudatosság úgy tűnik, hogy a párt méretével fordítottan arányos. :)

Megjegyzés: az EGYÜTT egyéni összesítésben elérte az 1%-ot.

<h3>2. A töredékszavazatok kiszámításának ellenőrzése</h3>
#
A magyar választási rendszerben az a szabály, hogy az egyéni választókerületekből a nyertes jelölt nyeréséhez szükséges szavazatokon kívüli összes szavazat
ún.  =töredékszavazatként=  átkerül a listára, azaz egy az egyben hozzáadódik a listás szavazati számhoz.
 +(Korábban azt hittem, hogy az egyéniből listára átkerülő szavazatok csak mondjuk felet érnek, ezért hívják töredékszavazatnak, de ez tévedés, ezek a szavazatok egyet érnek, azaz teljes értékű szavazatként hozzáadódnak a listás szavazatokhoz.)+ 

Erről van szó:
#
<ol>
<li>
a nem nyertes egyéni jelöltekre leadott összes (egyéni) szavazat hozzáadódik a jelöltet indító párt listás szavazataihoz
&ndash; ez az ún. "veszteskompenzáció";
</li>
<li>
a nyertes egyéni jelöltre leadott azon szavazatok is hozzáadódnak a nyertes jelöltet indító párt listás szavazataihoz,
amelyek "nem voltak szükségesek a nyeréshez", azaz melyek a választókerületben második helyezést elért jelölt szavazatai plusz 1 fölött vannak
&ndash; ez az ún. "győzteskompenzáció".
</li>
</ol>
#
Példa: ha a MACSKA párti Tom 21000 szavazattal nyer, és az EGÉR párti Jerry a második 18500 szavazattal,
akkor  persze Jerry révén 18500 szavazat adódik hozzá az EGÉR párt listájához,
ugyanakkor Tom révén hozzáadódik 21000 - (18500 + 1) = 2499 szavazat a MACSKA párt listájához is.
A gondolat az mögötte, hogy Tomnak elég volt 18501 szavazat a nyeréshez, a maradék "ne vesszen el".

A töredékszavazatok számát az egyéni szavazatok alapján választókerületenként automatikusan kiszámoltam,
<!-- (make... XXX) -->
és azt a  =megnyugtató=  eredményt kaptam, hogy a számok pontosan egyeznek a valasztas.hu-n található értékekkel.
<!-- [ezzel: dont.html (persze lehet kis eltérés, 04.09-én egyeztek!)] -->

A valasztas.hu a számokat (persze) csak a parlamentbe jutott pártokra közli, íme a 8 nagy párt töredékszavazatainak száma:

<table>
<tr><td>FIDESZ-KDNP</td><td align="right">1208360</td></tr>
<tr><td>JOBBIK</td><td align="right">1175081</td></tr>
<tr><td>MSZP-PÁRBESZÉD</td><td align="right"> 429978</td></tr>
<tr><td>DK</td><td align="right"> 274850</td></tr>
<tr><td>LMP</td><td align="right"> 270275</td></tr>
<tr><td>MOMENTUM</td><td align="right">  66751</td></tr>
<tr><td>MKKP</td><td align="right">  36934</td></tr>
<tr><td>EGYÜTT</td><td align="right">  35863</td></tr>
<tr><td>össz</td><td align="right">3606699</td></tr>
</table>

<h3>3. A szavazatok értéke, kérdések</h3>
#
<h4>3.1. Az egyéni szavazatok értéke</h4>
#
Mennyi szavazat használódott fel konkrétan az egyéni jelöltek meghatározására vs. mennyi ment tovább töredékként?

5220770 - 3606699 = 1614071 szavazat döntött a 106 egyéni helyről. Ez az egyéni szavazatoknak mindössze 30,9%-a.

Elveszett az 5%-os küszöb miatt 248155 szavazat (4,8%),
továbbment töredékként 3358544 szavazat (64,3%) az 5 db 5% fölötti pártnak.

106 egyéni képviselői mandátum sorsa dőlt el.

Mondhatjuk: egy mandátum meghatározására itt 1614071/106 =
 =15227=  szavazat kellett.

<h4>3.2. A listás szavazatok értéke</h4>
#
A listás szavazatok összesítése.

Eredetileg listás szavazatok: 5257415 db.
<!-- (fent... XXX) -->
Ebből elveszett az 5%-os küszöb miatt: 340886 szavazat (6,5%),
maradt (az 5 db 5% fölötti pártra): 4916529 szavazat.
Ehhez hozzájön töredékszavazatból 3358544 szavazat,
<!-- (fent XXX) -->
azaz a listás szavazatok végső összesített száma: 8275073 db.

Ez a szavazatmennyiség dönt a 92 listás helyről.

Mondhatjuk: egy mandátum meghatározására itt 8275073/92 =
 =89946=  szavazat kellett.

Ez az egyéni jelöltekhez szükséges szavazati szám
 =hatszorosa!= 
 +(Többek között a töredékszavazatok miatt a listás szavazat értéke csökken.)+ 

 _Kérdés:_  nem túlzás kissé az az arány,
hogy az egyéni szavazat hatszor annyit ér mint a listás?

<h4>3.3. Sok elveszett szavazat</h4>
#
Összességében elveszett: 248155 + 340886
<!-- (fent) -->
= 589041 db szavazat,
ez az összes szavazat 589041 / (5257415+5220770)
<!-- (fent) --> = 5,6%-a.

Azaz  =minden 18. szavazatnak semmilyen hatása sincs= 
a választási eredményre. Nem nagyon sok ez?
A jelenség fő oka az 5%-os küszöb.

 _Kérdés:_  kell nekünk az 5%-os küszöb? Nem lenne igazságosabb a választási rendszer nélküle?

<h4>3.4. Hány plusz FIDESZ-es képviselő lett pusztán a győztes fideszes választókerületekből a listára átkerült győzteskompenzációs töredékszavazatokból?</h4>
<!-- (make... XXX) -->
#
918933 (!) töredékszavazat került át a FIDESZ listájára
FIDESZ által nyert egyéni választókerületből,
jópár helyről akár 15-20000 szavazat is.
Ez a FIDESZ töredékszavazatainak 918933/1208360 = 76%-a.

Ez (kb.) 918933/89946 =  =10 plusz= 
FIDESZ-es mandátumot eredményezett!

 _Kérdés:_  igazságos (vagy legalább hasznos) dolog a győztesek kompenzációja?

<h4>3.5. Milyen lenne a parlament az össz (egyéni+listás) szavazatok megoszlása alapján?</h4>
#
Csak a 8 nagy párttal számolok.
<!-- (XXX mindössz: 10478185 <-> 8 "nagy" párt: 10334270) -->

<table>
<tr><td></td><td></td><td></td><td>mandátumok</td><td></td><td></td><td></td><td></td><td></td><td></td></tr>
<tr><td></td><td colspan="2">össz szavazat</td><td>össz alapján</td><td>tényleges</td><td>eltérés</td><td></td><td></td><td></td><td></td></tr>
<tr><td>FIDESZ-KDNP</td><td align="right">5107889</td><td align="right">49,43%</td><td align="right">98</td><td align="right">134</td><td align="right"> 36</td><td></td><td></td><td></td><td></td></tr>
<tr><td>JOBBIK</td><td align="right">2222082</td><td align="right">21,50%</td><td align="right">43</td><td align="right">25</td><td align="right">-18</td><td></td><td></td><td></td><td></td></tr>
<tr><td>MSZP-PÁRBESZÉD</td><td align="right">1241545</td><td align="right">12,01%</td><td align="right">24</td><td align="right">20</td><td align="right">-4</td><td></td><td></td><td></td><td></td></tr>
<tr><td>LMP</td><td align="right"> 654459</td><td align="right">6,33%</td><td align="right">13</td><td align="right">8</td><td align="right">-5</td><td></td><td></td><td></td><td></td></tr>
<tr><td>DK</td><td align="right"> 623664</td><td align="right">6,03%</td><td align="right">12</td><td align="right">9</td><td align="right">-3</td><td></td><td></td><td></td><td></td></tr>
<tr><td>MOMENTUM</td><td align="right"> 216816</td><td align="right">2,10%</td><td align="right"> 4</td><td align="right">0</td><td align="right">-4</td><td></td><td></td><td></td><td></td></tr>
<tr><td>MKKP</td><td align="right"> 126282</td><td align="right">1,22%</td><td align="right"> 2</td><td align="right">0</td><td align="right">-2</td><td></td><td></td><td></td><td></td></tr>
<tr><td>EGYÜTT</td><td align="right">  89562</td><td align="right">0,87%</td><td align="right"> 2</td><td align="right">1</td><td align="right">-1</td><td></td><td></td><td></td><td></td></tr>
<tr><td>Független</td><td align="right">  51971</td><td align="right">0,50%</td><td align="right"> 1</td><td align="right">1</td><td align="right"> 0</td><td></td><td></td><td></td><td></td></tr>
</table>

A "mandátumok össz alapján" oszlop eredményei lényegében azt mutatják, milyen lenne a parlament összetétele, ha kizárólag listás választás lenne Magyarországon.
Azt látjuk, hogy a mostani rendszer nagyon nagy fontosságot tulajdonít az egyéni körzeteknek.
És mivel alapvetően pártszimpátia alapján választunk
az egyéni körzetekben (és nem mondjuk képviselői alkalmasság alapján...),
ezért a magyar választási rendszer
 =a nagy pártoknak kedvez= .

<h3>4. Megfontolások, összegzés</h3>
#
A jelenlegi magyar rendszerben vannak olyan választópolgárok, akiknek a szavazata  =triplán=  számít:
közreműködik egy egyéni jelölt megválasztásában, győzteskompenzációként továbbkerül a szavazata a párt listájára,
plusz még ott van az eredeti listás szavazata is.
És vannak olyan választópolgárok, akiknek a szavazata nullát ér:
olyan jelöltre szavaz, aki nem nyer és a pártja nem jut be, és olyan pártra, amely nem jut be.

A fenti 3.1-3.3. alapján ezt mondhatjuk:
mindenkinek van egy 6-ot érő (egyéni) és egy 1-et érő (listás) szavazata.
Vagyis pontosabban:
egyéniben 6-ot ér a szavazatunk, ha nyer a jelöltünk, 1-et, ha nem, de bejut a párt, és 0-t, ha be se jut a párt;
listán 1-et ér a szavazatunk, ha bejut a párt, 0-t, ha nem.
Érdemes tudatosítani az egyéni körzeteknek ezt a jelentőségét.

 =A listás eredmény tehát sokkal kevésbé fontos, mint az egyéni.= 
Ha a közvéleménykutatók csupán a listás pártpreferenciát próbálják mérni, annak nincs nagyon sok értelme.
 +(persze a bejutásnál mégiscsak a lista számít)+ 

Pl. ha fixen 52% szavaz egy pártra, akkor az a párt a jelen rendszerben az összes egyéni helyet megnyeri,
plusz a listás helyeknek is megkapja az 52%-át,
így mandátumainak száma 106 + 92 x 52% = 154 hely, ami nagyon bő 2/3 (a mandátumok 77%-a, győzteskompenzáció nélkül számítva).
Érdemes lenne ilyen esetekben valamiféle jelentősebb veszteskompenzációt megvalósítani.

A választási rendszerekben BLA[két alapvető szempont van:](http://tothzoltan.blog.hu/2013/04/07/a_valasztasi_rendszerek_tortenelmi_kialakulasa_xix_sz_utolso_harmada)
az emberek akarata megjelenjen + lehessen kormányozni.
Az előbbinek felel meg az "arányos" választási rendszer (először 1889-ben Belgiumban) &ndash; ez nagyjából a listás módszer;
utóbbinak pedig a "többségi" választási rendszer (pl. 1848 V. tv) &ndash; ez nagyjából az egyéni képviselőkön alapuló módszer.
Elvi szinten azért mégiscsak az első szempont tűnik fontosabbnak. :)
Az arányos választási rendszer célja, hogy a parlament tükrözze a társadalomban meglévő értékek és érdekek tagoltságát,
melyek megjelenítése a pártok küldetése.
<!-- % párt = érték + érdek + érv :) -->
Az ellenvetés az szokott lenni, hogy ez nagy fragmentáltságot eredményezhet, ami rontja a kormányozhatóságot.
Utóbbira kínál megoldást a parlamenti bejutási küszöb bevezetése (nálunk ugye 5%).

A magyar választási rendszer eleve egyéni túlsúlyú (106 egyéni választókerület szemben a listás 92-vel),
ehhez jön hozzá az 5%-os bejutási küszöb valamint a győzteskompenzáció,
ami összességében nagyon erősen többségi választási rendszert eredményez.

 =Érdemes lenne megfontolni a korrekciót az arányos választási rendszer irányába=  a listás komponens súlyának növelése révén.

