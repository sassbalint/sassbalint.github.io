
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{bolg/szemeredi-ramsey.html}{Szemerédi prof és a Ramsey-tétel} |
RNAV{bolg/kosci.html}{Kosci}

<br/>
2018. október 10. == hierarchikus menü és ontológia

Csomó program bír hierarchikus menürendszerrel:
a  _Mentés_  általában a  _Fájl_  menüben van,
a  _Teljes képernyő_  meg a  _Nézet_  alatt.
De hol van vajon az  _Elválasztás?_ 
Ismerek olyat, aki szerint nem jó ötlet,
hogy a Wordben az  _Elrendezés_  alatt van. 
Vagy a  _Hivatkozás_  menüben? Hát nem is tudom, mindig meg kell nézni. 

A call centerek is sokszor hasonló hierarchikus struktúrában működnek.
Gondolhatnánk, hogy a hierarchia itt nagyon jó dolog,
szép dolog, mert rendszerezi, könnyebben áttekinthetővé teszi a rendszert.

 -Úgy tűnik, hogy ez nincs így.- 
A hierarchia sok esetben inkább hátrány.
A keresést -- adott funkció megkeresését -- kifejezetten megnehezítheti.
(Akár szimpatikusabbnak tűnhet a lapos szerkezet,
ahol minden egy listában van,
aztán <code>Ctrl-F</code> és megvagyunk.)

A call centereknél
annyival rosszabb a helyzet, hogy ha az ember egyszer
rossz útra tévedt, rossz gombot nyomott, akkor nagyon körülményes
visszatalálni a célhoz.
Vajon hányan nyomnak legszívesebben kapásból 0-t, azaz
fordulnak inkább rögtön az ügyintézőhöz?

Régóta próbálkoznak az emberek  _taxonómiák/ontológiák_ ,
azaz olyan fogalmi rendszerek, hálózatok építésével,
amik leírják a ,,világot'' (ambíciózus eset)
vagy akár csak egy program menürendszerét (kevésbé ambíciózus eset).
Megalkotjuk a felsőbb szintű fogalmakat,
alátesszük az alsóbb szintű fogalmakat,
azok alá a legalul lévőket,
azaz egy szép hierarchikus fa-struktúrába rendezzük a dolgainkat.

A bökkenő ott van, hogy úgy tűnik, hogy  _nem lehetséges_ 
általánosan érvényes, mindenki számára könnyen érthető rendszert
létrehozni, ahogy ezt az ontológiákra vonatkozó kutatások
is tanulságként megfogalmazhatják.
Mert ugye: hová is helyezzük el az  _Elválasztás_  menüpontot?

Könnyebb kérdés: mely csoportba,
 -mely felsőbb fogalom alá kerüljön a  _kutya_ ?-  A válasz kapásból: hát nyilván  _emlős_ .
Nagy hatással van ránk az egyik fő taxonómia,
az állat- és növényrendszertan, amit a suliban tanultunk,
és önkéntelenül azt gondoljuk róla, hogy az ,,igazságot'' tartalmazza.

De ha egy 8-10 éves gyerek keresgél kutyákat,
akkor rá fog kattintani arra, hogy emlős?
Vagy arra, hogy  _méhlepényes_  neadjisten  _gerinchúros_ ?
Még az  _élőlény_  fölött elsiklana talán.
Ami az igazán releváns csoport számára,
az valószínűleg az  _állat_ , még ennél is jobbnak tűnik
az  _aranyos állat_  -- illetve adott esetben a  _félek tőle_  --,
ha az ontológia készítője volt olyan kedves
és bevezette ezeket a kategóriákat.
Azaz a szóban forgó gyerek -- és mindenki más is --
a saját fogalmi rendszere szerint szeret leginkább keresni.

Azt mondhatjuk, hogy azért nem lehet tökéletes ontológiát csinálni,
mert az egyes emberek gondolkodási-fogalmi rendszere eltérő.
Mert mindenki másképp gondolkodik,
más rendszerben, más összefüggésekkel, más asszociációkkal,
és nem feltétlenül úgy, ahogy az ontológia építője.

 -Tökéletes ontológiát nem lehet csinálni,-  elég jót azonban
-- aminek a használata sokaknak kényelmes -- igen.
Ugyanakkor egy viszonylag rossz ontológiát is meg lehet szokni,
meg lehet tanulni használni.
Ennek tudatában talán érdemes lenne a menürendszereket
nem verzióról verzióra átstruktúrálni
abban a hitben, hogy mostmár sokkal okosabbak vagyunk mint régen,
jobb ontológiát tudunk csinálni,
olyat, ami ,,mostmár tényleg megfelel az emberek gondolkodásának''.
Úgy tűnik, ebben nem nagyon leszünk sokkal okosabbak.

Kedves olvasó, ha ön éppen a Fővárosi Állat- és Növénykert
call centerét tervezi, akkor kéretik nem a következő módon eljárni:
,, _Amennyiben az újszájú állatok iránt érdeklődik, nyomja meg az 1-es gombot, ha viszont a vedlő állatok iránt, akkor a 2-est..._ ''

