<!doctype html public "-//w3c//dtd html 3.2//en">

<html>
<head>
  <meta http-equiv="content-type" content="text/html; charset=utf-8">
  <title>
#18 kereszt, keresztény, keresztség, keresztelés @ sassbalint.github.io/BOLG
</title>
  <link rel="stylesheet" href="index.css" type="text/css">
</head>

<body text="#000000">

<h1>BOLG</h1>

<br style="margin-bottom: 0.8em"/>
<em>&bdquo;Bolgok, akik programoznak, mert teremtenek valamit,
ami egyszercsak életre kel és működik.&rdquo;</em>
<a target="_blank" href="http://szentiras.hu/SZIT/Mt5,1-10">Mt 5,1-10</a>
<br style="margin-bottom: 0.8em"/>
<a class="navigarrow" href="vers-az-imarol.html">&larr;</a> előző: <a href="vers-az-imarol.html">vers: "az imáról"</a> |
következő: <a href="biztonsag-szabadsag-utveszto.html">biztonság, szabadság, Útvesztő</a> <a class="navigarrow" href="biztonsag-szabadsag-utveszto.html">&rarr;</a>
<br style="margin-bottom: 0.8em"/>
<br/>
<strong style="font-size: 150%; background: #d0d0d0">kereszt, keresztény, keresztség, keresztelés</strong> &ndash; 2020. január 12.
<br style="margin-bottom: 0.8em"/>
Kereszt: +. Keresztény: ez nem a kereszt szóból
származik, hanem a Krisztus szóból, jelentése: krisztusi, oké.
Na de mi a keresztség, keresztelés, túl azon, hogy e kettő kábé ugyanaz?
<br style="margin-bottom: 0.8em"/>
Katolikus szemmel a keresztelés: szentség, egy szertartás,
amikor a kisgyereket megjelöljük a kereszt jelével,
megkenjük olajjal és krizmával, háromszor leöntjük vízzel,
aki így megszabadul az áteredő bűntől és Isten gyermeke lesz,
valamint nevet is kap, amivel egy védőszent gondjaira is bízzuk.
<br style="margin-bottom: 0.8em"/>
Ennek fényében <strong class="alert">mit jelenthet Jézus megkeresztelkedése?</strong>
<a target="_blank" href="http://szentiras.hu/SZIT/Mk1,1-5">Mk 1,1-5</a>
Az esemény értelmezése enyhén szólva problematikus.
Őt sem Isten gyermekévé nem kellett fogadni,
sem az áteredő bűntől nem kellett megszabadítani,
nem beszélve arról, hogy
a formai követelmények is nagyrészt hiányoztak,
valamint akkoriban még nem is voltak
újszövetségi értelemben vett szentségek,
ahogy Keresztelő János sem volt pap,
hogy egy szentséget kiszolgáltathatott volna.
<br style="margin-bottom: 0.8em"/>
Ezt a problémát igyekszem most felfejteni, megoldani.
<br style="margin-bottom: 0.8em"/>
Azt gondolom, hogy a kulcs itt van:
&bdquo;Keresztelő János a pusztában hirdette
a bűnbánat keresztségét a bűnök bocsánatára.&rdquo;
Itt a &bdquo;bűnbánat keresztsége&rdquo; szerepel, az meg mi?
<br style="margin-bottom: 0.8em"/>
Mit jelent az a szó, hogy &bdquo;keresztelés&rdquo; szó szerint?
Azt, hogy például keresztet rajzolunk valakinek a homlokára
vagy leöntjük vízzel,
lényeg, hogy <strong class="alert">egy jellel megjelöljük,</strong>
ami mindenki előtt tanúsítja, hogy ő vall valamit,
hogy tett egy fogadalmat, hogy képvisel egy álláspontot, ilyesmi.
<br style="margin-bottom: 0.8em"/>
Tehát azzal, hogy valaki kiállta a sort Keresztelő Jánosnál
és János lemerítette a Jordánba, magára vette annak jelét,
hogy bűnbánatot tart, mégpedig azért mert hiszi, hogy közel van
a Messiás eljövetele, és ezzel készül rá.
Jézusnak nyilván nem volt erre szüksége,
vélhetően azért vett részt ebben a szertartásban, mert
<a target="_blank" href="http://szentiras.hu/SZIT/Zsid2,17">Zsid 2,17</a>
<br style="margin-bottom: 0.8em"/>
Ha ebben az általános értelemben fogjuk fel a &bdquo;keresztelés&rdquo;
szót, akkor viszont a mai kereszteléssel kerülünk bajba.
Ugyanis így akkor kiüresedik a fogalom,
csupán valamivel való megjelölést jelent. De mivel?
Mi a lényege a (mai) megkeresztelkedésnek?
Az, hogy Isten gyeremekeivé válunk általa,
egy mennyei örökbefogadási szertartás ez.
Ahogy tehát Keresztelő János a &bdquo;bűnbánat keresztségének&rdquo;
hívta az ő jelét, hívhatjuk mi a miénket
az <strong class="alert">&bdquo;istengyermekség keresztségének&rdquo;.</strong>
<br style="margin-bottom: 0.8em"/>
És ennek mintájára az összes szentséget mondhatnánk így is:
&bdquo;istengyermekség keresztsége&rdquo;, &bdquo;oltáriszentség keresztsége&rdquo;,
&bdquo;bérmálás keresztsége&rdquo;, &bdquo;bűnbánat keresztsége&rdquo;, &bdquo;betegek keresztsége&rdquo;,
&bdquo;házasság keresztsége&rdquo;, &bdquo;egyházi rend keresztsége&rdquo;.
<br style="margin-bottom: 0.8em"/>
A megjelölés értelemben használt &bdquo;keresztség&rdquo;-hez képest
persze a &bdquo;szentség&rdquo; hozzátesz valamit: a transzcendentálist.
Nem csupán földi jel, hanem olyan, ami isteni kegyelmet közvetít.
<br style="margin-bottom: 0.8em"/>
Minden szentség alapja a (mai) megkeresztelkedés.
<strong class="alert">Ez &bdquo;a&rdquo; szentség,</strong> ezért alakulhatott ki,
hogy egyszerűen így nevezzük:
az elsődleges megjelölés, a megjelölés, a keresztelés, a szentség.
A többi szentségnél már persze kifejtjük, hogy milyen típusú
megjelölésről van szó.
Azaz Keresztelő Jánosnál: keresztség = megjelölés bűnbánóként,
ma: keresztség = megjelölés Isten gyermekeként.
<br style="margin-bottom: 0.8em"/>
Így végül felmerülhet, hogy akkor tehát
a Keresztelő János szerinti &bdquo;bűnbánat keresztsége&rdquo;
tehát azonos lenne a mai &bdquo;bűnbánat szentsége&rdquo;-vel?
<br style="margin-bottom: 0.8em"/>
Biztosan nem, inkább csak fontos előképe, &bdquo;első fele&rdquo;.
Ugyanis csak a bűnbánat kimondását,
és azt ezt képviselő jel magunkra vételét jelenti.
Nincs benne a az isteni megbocsátás aktusa,
épp az, ami a gyónást szentséggé teszi.
<br style="margin-bottom: 0.8em"/>
Nekem tisztult a kép. És a kedves olvasónak? :)
<br style="margin-bottom: 0.8em"/>
<div style="margin-top: 1em">
&copy; <a href="mailto:sassbalint[kukac]gmail.com">Sass Bálint</a>
<!-- a "frissítve:" dolgot hogy is lehetne rendesen megoldani? -->
</div>

</body>
</html>

