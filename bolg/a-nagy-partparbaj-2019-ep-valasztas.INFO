
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{bolg/innovacio-halalvolgy-turorudi.html}{innováció, halálvölgy, túrórudi} |
RNAV{bolg/hierarchia-ontologia.html}{hierarchia, ontológia (a legelső bejegyzés)}

<br/>
2019. május 15. == a nagy pártpárbaj, 2019, EP választás

Arra voltam kíváncsi, hogy hogyan reagálnak a pártok
egy egyéni állampolgári megkeresésre (így az EP-választás hajrájában),
milyen alapossággal kezelik,
plusz bíztam abban, hogy egy ilyen emailváltásban
azokat az üzeneteiket fogják hangsúlyozni,
amiket tényleg, őszintén fontosnak gondolnak.

 -Módszertan- 

Egy héttel ezelőtt küldtem ki az érdeklődő levelemet:
<em>Tisztelt {Párt}! Elég nehéz a dolga annak,
aki tisztán akar látni a magyar politikában.
Segítsenek dönteni, hogy mely pártot válasszam 26-án.
Kérem, írják meg nekem, három maximum 12 szavas mondatban,
hogy mi az a három pont, ami miatt a {Párt}-ra érdemes szavazni.
Köszönettel: Sass Bálint</em>
Címzettek: Fidesz, Jobbik, MSZP, DK, Mi Hazánk, LMP, Momentum, Kétfarkú.

Miután beérkeztek a válaszok ment a második levél:
<em>Tisztelt {Párt}!
A kapott információt közzé szeretném tenni online felületen.
Kérem, hogy válaszemailjükben adják ehhez hozzájárulásukat.
Köszönettel: Sass Bálint</em>

Ezt 24-én kora reggel küldtem ki, akitől erre nem érkezett visszajelzés,
azt az idő szűke miatt hallgatás = beleegyezés alapján,
és az email végén lévő, közzétételt tiltó megjegyzés hiányában
hozzájárulásnak vettem.

Volt aki kérésemnek megfelelően 3 rövid pontot írt, volt aki nem.
Az összevethetőség kedvéért minden párt üzenetét igyekeztem 3 emészthető
ponttá alakítani, az eredeti emailekből vett szövegrészeket idézőjel jelzi,
a többit én zanzásítottam hosszabb szövegrészekből, kiemelés tőlem.
Alább a pártok annak megfelelő sorrendben szerepelnek,
hogy ki válaszolt az első levelemre előbb.

Íme az eredmény.

<ul>
<li>
 -LMP- 

Az LMP politikai közösségének határozott elképzelése van a jövőről. Mi nem csak azt tudjuk mondani, hogy Orbán Viktor ne, hanem alternatívát is tudunk nyújtani.

A legfontosabb egy szigorú klímaterv végigvitele. Ennek részének kell lennie többek között a légszennyezettség drasztikus visszaszorításának, a vízpazarlás csökkentésének, az agrártámogatások átalakításának. Szintén fontos ügy a megújuló energiák támogatása és az atomenergia kivezetése.

Az LMP ajánlata egyértelmű: tisztább levegő, kevesebb szemét, több zöld! A nagyvállalatok kiszolgálása helyett az Unió az emberekért fog dolgozni. Olcsó megújuló energia mindenkinek a drága atom helyett. Nincs több időnk. A tét egyszerű: Európa zöld lesz vagy nem lesz. 

 +(Kaptam explicit hozzájárulást a közzétételhez. Az üzenet jelentősen hosszabb volt, rövidítettem.)+ 
</li>

<li>
 -DK- 

A DK Európai Uniót akar; a magyar embereknek ugyanazok a jogok, kötelességek járjanak, mint a többi európai országnak, de természetesen úgy, hogy a nemzeti szuverenitásunk megmarad; európai minibálbér, európai nyugdíj, európai egészségügyi ellátás.

 +(Nem kaptam explicit hozzájárulást a közzétételhez. Az üzenet formailag lényegében teljesen megfelelt a kérésemnek, köszönöm.)+ 
</li>

<li>
 -MSZP- 

Szavazzon az MSZP-Párbeszéd szövetségre, mert:

Mi összefogtunk, miénk az egyetlen közös lista.

Mi tűztük zászlónkra elsőként az európai minimálbért és az európai minimálnyugdíjat.

Mi fenntartható Európát akarunk, mert aki a  klímaváltozás veszélyeit kisebbíti, az a jövőnket árulja el.

Üdvözlettel,
MSZP Ügyfélszolgálat

HAZA, SZERETET, EURÓPA! 

 +(Kaptam explicit hozzájárulást a közzétételhez. Az üzenet formailag lényegében teljesen megfelelt a kérésemnek, köszönöm.)+ 
</li>

<li>
 -Momentum- 

Azért, mert mi egy erős, egységes Európában hiszünk, mely képes
- az érdekeit érvényesíteni a világban,
- megvédeni a külső határait
- az önvédelemre (közös uniós hadsereg felállítása!!)
- sikerrel szembeszállni a legkülönfélébb gazdasági és egyéb válságokkal!
Nekünk be kell bizonyítanunk Európában, hogy Magyarország nem egyenlő Orbánnal!

A Momentum első három javaslata a következő lesz az EP-ben:
1. Kezdeményezzük, hogy csak abban az esetben kaphasson egy ország uniós támogatásokat, ha az csatlakozik az Európai Ügyészséghez!
2. Az uniós támogatások közvetlenül az érintettekhez jussanak el: a kórházakhoz, az iskolákhoz, a munkaadókhoz!
3. A mindenkori magyar kormány tagjai és közvetlen családtagjai ne kaphassanak uniós támogatást!

Ha pedig ezeken túl vagyunk, akkor kezdeményezzük azt is, hogy a támogatásokat a valóban fontos dolgokra költsük: egészségügyre, oktatásra és munkahelyekre.

 +(Nem kaptam explicit hozzájárulást a közzétételhez. Az üzenet jelentősen hosszabb volt, rövidítettem.)+ 
</li>

<li>
 -Jobbik- 

Minden, a Jobbikot érintő kérdésben vagy programpontok tekintetében elolvashat honlapunkon, a www.jobbik.hu -n, valamint figyelmébe ajánljuk a www.alfahir.hu hírportálunkat.

Szebb jövőt!

 +(Kaptam explicit hozzájárulást a közzétételhez.)+ 
</li>

<li>
 -Mi hazánk- 

Igyekszünk nagyon röviden válaszolni, ahogy kérte.
A Mi Hazánk az egyetlen párt, amely:
- felszámolná a politikusbűnözést
- nem a bűnözök jogait nézi, hanem az áldozatokét
- mozgalmi jellegű, nem oligarchák irányítják.

Igaz három pontot kért, de egyik válasz sem érte el a 12 szót, így leírunk egy negyediket is:
Mi vagyunk az egyetlen párt, amely ki meri mondani: írni-olvasni tudáshoz kötnénk a szavazati jogot.

 +(Nem kaptam explicit hozzájárulást a közzétételhez. Az üzenet formailag lényegében teljesen megfelelt a kérésemnek, köszönöm.)+ 
</li>

<li>
 -Kétfarkú- 

Még mi is gondolkodunk rajta.
Nem tudom, talán azért amiket az elmúlt években csináltunk. 
Suzi mondott egy ilyet most egy interjúban, lehet passzol ide:
  – A legtöbben valamivel szemben tudják meghatározni saját magukat. Mi viszont tudjuk, milyen világban szeretnék élni, és ezért teszünk is, elsősorban cselekszünk, nem pedig dumálunk. Olyan problémákkal foglalkozunk, amit meg is tudunk oldani, vagy aminek megoldására rá tudjuk venni a felelősöket. 

De asszem voltam már meggyőzőbb:))

hali, van egy ilyen is: https://ketfarkukutya.mkkp.party/2019/04/14/9853/

 +(Kaptam explicit hozzájárulást a közzétételhez.)+ 
</li>

<li>
 -Fidesz- 

 =(nem kaptam választ)= 
</li>
</ul>

