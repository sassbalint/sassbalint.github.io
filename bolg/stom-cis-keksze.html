<!doctype html public "-//w3c//dtd html 3.2//en">

<html>
<head>
  <meta http-equiv="content-type" content="text/html; charset=utf-8">
  <title>
stom, cis, kekszé @ sassbalint.github.io/BOLG
</title>
  <link rel="stylesheet" href="index.css" type="text/css">
</head>

<body text="#000000">

<h1>BOLG</h1>

<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/hu_HU/sdk.js#xfbml=1&version=v3.0";
  fjs.parentNode.insertBefore(js, fjs);
}(document, 'script', 'facebook-jssdk'));</script>

<div style="margin-top: 1em" class="fb-like" data-href="https://sassbalint.github.io/bolg" data-layout="button_count" data-action="like" data-show-faces="false" data-share="true"></div>
<br style="margin-bottom: 0.8em"/>
<em>&bdquo;Bolgok, akik programoznak, mert teremtenek valamit,
ami egyszercsak életre kel és működik.&rdquo;</em>
<a target="_blank" href="http://szentiras.hu/SZIT/Mt5,1-10">Mt 5,1-10</a>
<br style="margin-bottom: 0.8em"/>
<a class="navigarrow" href="https://sassbalint.github.io/bolg/szabadalmi-csizma-az-alapkutatas-asztalan.html">&larr;</a> előző: <a href="https://sassbalint.github.io/bolg/szabadalmi-csizma-az-alapkutatas-asztalan.html">szabadalmi csizma az alapkutatás asztalán</a> |
következő: <a href="https://sassbalint.github.io/bolg/a-torvenymodositasok-perverzitasa.html">a törvénymódosítások perverzitása</a> <a href="https://sassbalint.github.io/bolg/a-torvenymodositasok-perverzitasa.html">&rarr;</a>
<br style="margin-bottom: 0.8em"/>
<br/>
<strong style="font-size: 150%; background: #d0d0d0">stom, cis, kekszé</strong> &ndash; 2019. július 10.
<br style="margin-bottom: 0.8em"/>
&bdquo;Gagyi a bíted, stom ki vagy!&rdquo; &ndash; osztja a népet az USNK duó.
Felmerülhet az olvasóban kérdés, hogy ez vajon milyen nyelven van?
Kamaszkorú rokonainktól, ismerőseinktől megtudhatjuk, hogy magyarul.
Az eleje valami olyasmit jelent, hogy az általad készített
zene/rappelés/beatbox hagy kivánnivalót maga után,
a vége pedig egyszerűen ez lenne: &bdquo;azt se tudom, ki vagy!&rdquo;
<br style="margin-bottom: 0.8em"/>
Előfordul, hogy a beszélt nyelv rövidített alakokat használ.
Legtöbb esetben egy-egy szót rövidítünk, általában
<strong class="alert">a szó elejét</strong> <em>tök</em> (tökéletesen)
vagy elejét+végét <em>tom</em> (tudom) tartjuk meg.
<br style="margin-bottom: 0.8em"/>
A szóösszerántás <strong>két</strong> szót von össze úgy, hogy
az egyik szó elejéhez a másik szó végét kapcsolja.
Ez történik az  _asszem (azt hiszem) esetében, és
ilyenek az angol <em>I'd</em> (I would),
<em>you've</em> (you have) kontrakciós alakok is,
amelyek bár formális nyelvhasználatban kerülendők,
írott alakjuk azért van.
<br style="margin-bottom: 0.8em"/>
Még ritkább eset amikor az első szó elejéhez
a második szó eleje vagy közbülső részlete járul:
<em>légyszi/lécci</em> (légy szíves),
<em>valszeg/valszín</em> (valószínűleg),
<em>termés</em> (természetismeret).
<br style="margin-bottom: 0.8em"/>
Látjuk, a fenti példák mind közösek abban, hogy a konktrakció
az eredeti szó(kapcsolat első szavának) elejével kezdődik.
Úgy tűnik, hogy ez az elem kiindulópontnak, horgonynak szükséges,
nem elhagyható.
<br style="margin-bottom: 0.8em"/>
A  _stom azonban különös eset.
Többszavas kifejezést rövidít úgy,
hogy <strong class="alert">az eredeti kifejezés eleje nincs benne!</strong>
<br style="margin-bottom: 0.8em"/>
Akad más hasonló példa?
A családi (familiáris) nyelvhasználat
mindenfélére tud példával szolgálni, erre is.
A címben szereplő másik két kifejezés nálunk szokott 
elhangzani a vacsoraasztalnál.
<br style="margin-bottom: 0.8em"/>
A <em>kekszé</em> (kérek szépen) &ndash; főként a kiváló <em>kekszévótör</em> alakban &ndash;
egyszerűbb eset, itt 2x alkalmazzuk az alap rövidítési módszert,
hogy ti. a szó elejét(+végét) vesszük.
A <em>cis</em> (légy szíves) viszont ékes példa arra,
hogy valóban lehetséges
az eredeti kifejezésnek lényegében random részleteiből
alkotott rövidítés is.
Várom a további tippeket a joker kukac nytud pötty hu címre.
<br style="margin-bottom: 0.8em"/>
A fenti példákból is látszik, hogy általában
a nagyon gyakran használt kifejezések rövidülnek
(ha esetleg rövidíteni akarunk,
<a href="http://www.nytud.hu/oszt/korpusz/resources/sb_braille_rovidiras.pdf">azokat érdemes rövidíteni</a>),
és ez rámutat a gyakoriságnak a nyelvben/nyelvhasználatban
betöltött fontos szerepére.
<br style="margin-bottom: 0.8em"/>
A kekszé és a cis nyilván nagyon gyakoriak egy étkezés során,
de nálunk felbukkant a <em>tyafiszen</em> is,
amiből következtethetünk a gyakoriságára
és ennek nyomán családi szokásainkra is.
<br style="margin-bottom: 0.8em"/>
Na, <em>szonlát</em>...
<br style="margin-bottom: 0.8em"/>
Illetve ha már itt tartunk: <em>csértessék</em>! :)
<br style="margin-bottom: 0.8em"/>
<div style="margin-top: 1em">
&copy; <a href="mailto:sassbalint kukac dzsímél pötty com">Sass Bálint</a>
<!-- a "frissítve:" dolgot hogy is lehetne rendesen megoldani? -->
</div>

</body>
</html>

