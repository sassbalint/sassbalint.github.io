
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{bolg/kereszt-kereszteny-keresztseg-kereszteles.html}{kereszt, keresztény, keresztség, keresztelés} |
RNAV{bolg/hierarchia-ontologia.html}{hierarchia, ontológia}

<br/>
2020. május 16. == biztonság, szabadság, Útvesztő

Megnéztük az _Útvesztő_ c. amerikai filmet.

Mi ez a film?
Nem izgalmas akciófilm, nem sci-fi vagy disztópia.
Nem is a társadalom, a közösség jelképes ábrázolása.
 -Ez a film a biztonság és szabadság allegóriája.- 

Mit döntünk?
Maradunk a biztonságos, megszokott körülményeink között,
vagy -- divatos kifejezéssel -- "kilépünk a komfortzónánkból",
és elindulunk a szabadság felé?
Bármilyen kockázatos -- hogy azt ne mondjam életveszélyes --
is legyen az út.
Ez kb. az életünk döntése!
Vagy legalábbis annak tűnik.

 _Benjamin Franklin_  mondta (HVG, 2020.05.14., 64. oldal):
"Azok, akik alapvető szabadságuk feladásával akarnak ideiglenes biztonságot vásárolni, nem érdemelnek sem szabadságot, sem biztonságot."
Jól hangzik.
A szabadság az értékesebb a biztonsággal szemben.
Kockáztassunk, kezdjünk újba!
Ne kötelezzük el magunkat, ne korlátozzuk magunkat.

A biztonság: karantén -- a szabadság: találkozás.
A biztonság: egészség -- a szabadság: betegség.
A biztonság: börtön -- a szabadság: szellem.
A biztonság: vállalás, elfogadás, törődés
-- a szabadság: függetlenség mindentől, mindenkitől.
 -Pokol és menny? Menny és pokol?- 

A film (amerikai!) egyértelműen a szabadság mellett
foglal állást.

És ha így olvassuk a fentieket?
"Azok, akik alapvető biztonságuk feladásával akarnak ideiglenes szabadságot vásárolni, nem érdemelnek sem biztonságot, sem szabadságot." Hm?

Én azt gondolom, hogy  =nemcsak hanem is.= 
Biztonságra és szabadságra is szükségünk van. Mindkettőre.
Ez egy ilyen  -dinamikus-  izé.
Hamis próféta, aki az egyik nevében a másikat száműzi.
Az arany középút megtalálása lenne az igazi cél.

Csak a végét, azt tudnám feledni.
A befejezés földhözragadtsága totál kinyírja az egész film szimbolikusságát, értelmét.
Vö: a _Kocka_ c. film végének
letisztultságával, absztraktságával,
emelkedett, nem szájbarágó megközelítésével.

Beszélgettünk róla másnap,
ami azt jelenti, hogy jó film.

