<!doctype html public "-//w3c//dtd html 3.2//en">

<html>
<head>
  <meta http-equiv="content-type" content="text/html; charset=utf-8">
  <title>sassbalint.github.io BOLG</title>
  <link rel="stylesheet" href="index.css" type="text/css">
</head>

<body text="#000000">

<h1>BOLG</h1>

<div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/hu_HU/sdk.js#xfbml=1&version=v3.0";
  fjs.parentNode.insertBefore(js, fjs);
}(document, 'script', 'facebook-jssdk'));</script>

<div style="margin-top: 1em" class="fb-like" data-href="https://sassbalint.github.io/bolg" data-layout="button_count" data-action="like" data-show-faces="false" data-share="true"></div>
<br style="margin-bottom: 0.8em"/>
<em>&bdquo;Bolgok, akik programoznak, mert teremtenek valamit,
ami egyszercsak életre kel és működik.&rdquo;</em>
<a target="_blank" href="http://szentiras.hu/SZIT/Mt5,1-10">Mt 5,1-10</a>
<br style="margin-bottom: 0.8em"/>
<a class="navigarrow" href="https://sassbalint.github.io/bolg/isten-vetuletei.html">&larr;</a> előző: <a href="https://sassbalint.github.io/bolg/isten-vetuletei.html">Isten vetületei</a> |
következő: <a href="https://sassbalint.github.io/bolg/hierarchia-ontologia.html">hierarchia, ontológia (a legelső bejegyzés)</a> <a href="https://sassbalint.github.io/bolg/hierarchia-ontologia.html">&rarr;</a>
<br style="margin-bottom: 0.8em"/>
<br/>
<strong style="font-size: 150%; background: #d0d0d0">innováció, halálvölgy, túrórudi</strong> &ndash; 2019. május 17.
<br style="margin-bottom: 0.8em"/>
<a href="http://XXX">Innovációs fórumon</a> jártam.
A rendezvényt az MTA körüli hónapok óta tartó huzavona kapcsán
szervezte az <a href="http://XXX">ADF</a> abból a célból, hogy jobban megértsük,
mi is az innováció, mi a szerepe, kinek mi köze hozzá
és hogyan lehetne növelni a mértékét.
<br style="margin-bottom: 0.8em"/>
Négy előadást hallottunk, utána hozzászólások.
<br style="margin-bottom: 0.8em"/>
<a href="http://XXX">Muraközy Balázs</a>
(<a href="http://XXX">MTA KRTK</a>)
a definícióval kezdte.
Az innováció egy <em>újdonságnak</em>, (számunkra) új megoldásnak
vagy dolgok (számunkra) új kombinációjának a <em>bevezetése</em>.
Nekem most esett le, hogy in<em>nov</em>áció,
azaz <em>nóvum</em>, azaz bele az újba, újítás.
Számomra ez kb. az, hogy &bdquo;csináljuk mostantól másképp&rdquo;.
Ha például otthon bevezetjük, hogy
ezentúl a gyerekek mosogassanak, az egy innováció.
(A példa mutatja, hogy az innováció jelentős része nem K+F.)
<br style="margin-bottom: 0.8em"/>
<a href="http://XXX">Duda Ernő</a> (<a href="http://XXX">Solvo</a>) mint számos cég megalapítója
a gyakorlat szemszögéből mutatta be az innováció szerepét, jelentőségét.
Adott vizsgálatok során a röntgendózis jelentős csökkentésére
irányuló projektjük nyilvánvalóan nagyon hasznos innováció
lehetőségét jelentheti a kórházak számára.
Érdekes volt arról hallani, hogy egyáltalán nem az a gond,
hogy ne lenne pénz (akár kockázati tőke) az innovatív ötletekre,
inkább az a baj, hogy bármilyen gyenge lábakon álló ötlettel
is pénzhez lehet jutni ma &bdquo;innováció&rdquo; címszóval,
ami bár végül nem bizonyul megvalósíthatónak,
a jó kutatók/szakemberek elszipkázását okozza.
Az innovációs projektek esetén megcélozható pénzek nagyságrendje
200 millió körül kezdődik &ndash; ennek kapcsán kér(d)ésként elhangzott,
hogy (fiatal) kutatók számára nagyon jók lennének fél-egymillió
forint összegű 3-6 hónap időtartamú pályázatok
egy-egy kutatási ötlet kipróbálására.
<br style="margin-bottom: 0.8em"/>
<a href="http://XXX">Szabó Gábor</a>, a <a href="http://XXX">MISZ elnöke</a> (és az <a href="http://XXX">SZTE rektora</a>)
kiegészítette a definíciót azzal,
hogy csak az innováció, ami konkrét eljárásban/termékben/szolgáltatásban
megtestesül és ami végső soron több profitot eredményez.
Megtanultuk a <a href="http://XXX">Stokes-féle kétdimenziós modellt</a>,
és szó esett az alapkutatás &ndash; alkalmazott kutatás &ndash; fejlesztés &ndash; gyártás
tengelyen, a bal oldalon meglévő állami támogatás
és a jobb oldalon meglévő piaci haszon közötti <a href="http://XXX">&bdquo;halálvölgyről&rdquo;</a>,
ami az alapkutatások innovációvá, termékké válását akadályozhatja meg.
<br style="margin-bottom: 0.8em"/>
Elhangzott: &bdquo;Senki nem gondolja, hogy a kutatóintézeteket
át lehet kapcsolni innovációs módba.
Nem szabad az MTA kutatóintézet-hálózatát arra
kényszeríteni, hogy alkalmazott kutatást csináljon.&rdquo;
Valamint: &bdquo;A szabadalmak számával nem lehet a kutatóintézeteket mérni.&rdquo;
Ugyanakkor: &bdquo;A fiataloknak lehetőséget kell adni arra, hogy hivatásként
válasszanak az alapkutatás és az alkalmazott kutatás / innováció között.&rdquo;
<br style="margin-bottom: 0.8em"/>
<a href="http://XXX">Havas Attila</a> (<a href="http://XXX">MTA KRTK</a>)
az innovációs rendszer résztvevőinek kapcsolatait,
együttműködési lehetőségeit mutatta be.
Elhangzott: &bdquo;Hiába írunk le módszereket, valójában a dolgot magát
csak egy tapasztalt kollégától tanulhatjuk meg.&rdquo;
Megtudtuk, hogy az innováció alapvetően a vállalatok feladata,
hogy az együttműködéseket érdemes serkenteni
(ehhez fel kell tárni az együttműködési hajlandóság jellegzetességeit),
és hogy az oktatás, utánpótlásképzés alapvető fontosságú.
<br style="margin-bottom: 0.8em"/>
Azt vettem észre, hogy abban mindenki egyetért, hogy
az innováció &bdquo;jó&rdquo;. Elgondolkodtam, hogy ez mindig így van-e.
Van-e olyan innováció, aminek nem csak mellékes negatív hatása van
(mint pl. a gőzgépnek a levegőszennyezés),
hanem összességében nettó rossz, jobb lenne, ha nem lenne.
Naívan arra gondoltam, hogy lehetséges olyan eset,
hogy a termék &bdquo;tökéletes&rdquo;, azaz bármilyen újítás csak ront rajta.
Azaz ilyenkor az innováció újnak új, de káros.
<br style="margin-bottom: 0.8em"/>
Kérdésemben példának a túrórudit hoztam fel, mint tökéletes terméket.
Ismert, hogy a gyártó (innovatív szakembere) egy ponton kitalálta,
hogy lehet ezen még javítani, és piacra dobták
a különböző töltelékekkel felturbózott túrórudit.
Innováziós pénzeket vélhetően a turórudi-kifúró és
töltelék-beletömködő gépek kifejlesztésére fordítottak...
Ez után derült ki, hogy ezeket a roppant innovatív termékeket
senki nem veszi, így lassan ki is koptak a boltok polcairól.
<br style="margin-bottom: 0.8em"/>
Van-e ilyen, kérdeztem.
<br style="margin-bottom: 0.8em"/>
Havas Attila válaszából megtudtam, hogy igen, létezik
rossz innováció (<a href="http://XXX">Dark side...</a>),
amire kiváló példa azok a végeredményben világválságot okozó papírok,
melyek mint pénzügyi innovációk jelentek meg 2007 táján!
<br style="margin-bottom: 0.8em"/>
<em>Összefoglalva:</em>
Az innováció egyszerűen egy bevezetett újdonság.
Létezik szervezeti innováció.
Van jó és rossz innováció.
<br style="margin-bottom: 0.8em"/>
<em>Következtetés:</em>
az MTA átalakításának szándéka maga egy innováció,
egy innovatív (azaz új) ötlet.
Ebből azonban még nem feltétlenül következik, hogy jó is.
Épp ellenkezőleg, egyre inkább azt látjuk, hogy az átalakítás
minden áron való megvalósítása a rossz innováció egy szép példája lenne.
<br style="margin-bottom: 0.8em"/>
<div style="margin-top: 1em">
&copy; <a href="index.html">Sass Bálint</a>
<!-- a "frissítve:" dolgot hogy is lehetne rendesen megoldani? -->
</div>

</body>
</html>

