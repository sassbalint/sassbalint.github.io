<!doctype html public "-//w3c//dtd html 3.2//en">

<html>
<head>
  <meta http-equiv="content-type" content="text/html; charset=utf-8">
  <title>
#18 biztonság, szabadság, Útvesztő @ sassbalint.github.io/BOLG
</title>
  <link rel="stylesheet" href="index.css" type="text/css">
</head>

<body text="#000000">

<h1>BOLG</h1>

<br style="margin-bottom: 0.8em"/>
<em>&bdquo;Bolgok, akik programoznak, mert teremtenek valamit,
ami egyszercsak életre kel és működik.&rdquo;</em>
<a target="_blank" href="http://szentiras.hu/SZIT/Mt5,1-10">Mt 5,1-10</a>
<br style="margin-bottom: 0.8em"/>
<a class="navigarrow" href="https://sassbalint.github.io/bolg/kereszt-kereszteny-keresztseg-kereszteles.html">&larr;</a> előző: <a href="https://sassbalint.github.io/bolg/kereszt-kereszteny-keresztseg-kereszteles.html">kereszt, keresztény, keresztség, keresztelés</a> |
következő: <a href="https://sassbalint.github.io/bolg/vigassy-mihaly-atya-nemcsak-hanem-is.html">in memoriam Vigassy Mihály atya</a> <a class="navigarrow" href="https://sassbalint.github.io/bolg/vigassy-mihaly-atya-nemcsak-hanem-is.html">&rarr;</a>
<br style="margin-bottom: 0.8em"/>
<br/>
<strong style="font-size: 150%; background: #d0d0d0">biztonság, szabadság, Útvesztő</strong> &ndash; 2020. május 16.
<br style="margin-bottom: 0.8em"/>
Megnéztük az <em>Útvesztő</em> c. amerikai filmet.
<br style="margin-bottom: 0.8em"/>
Mi ez a film?
Hát nem &bdquo;izgalmas akciófilm&rdquo;, &bdquo;sci-fi&rdquo; vagy &bdquo;disztópia&rdquo;.
Nem is a társadalom, a közösség jelképes ábrázolása.
<strong>Ez a film a biztonság és szabadság allegóriája.</strong>
<br style="margin-bottom: 0.8em"/>
<img width="18%" style="margin: 1em" alt="Útvesztő plakát" src="maze_runner.jpg"/>
<br style="margin-bottom: 0.8em"/>
Mit döntünk?
Maradunk a biztonságos, megszokott körülményeink között,
vagy &bdquo;kilépünk a komfortzónánkból&rdquo;,
és elindulunk a szabadság felé?
Bármilyen kockázatos &ndash; hogy azt ne mondjam életveszélyes &ndash;
is legyen az út.
Ez kb. az életünk döntése!
Vagy legalábbis annak tűnik.
<br style="margin-bottom: 0.8em"/>
<em>Benjamin Franklin</em> mondta (HVG, 2020.05.14., 64. oldal):
&bdquo;Azok, akik alapvető szabadságuk feladásával akarnak ideiglenes biztonságot vásárolni, nem érdemelnek sem szabadságot, sem biztonságot.&rdquo;
Jól hangzik.
A szabadság az értékesebb a biztonsággal szemben.
Kockáztassunk, kezdjünk újba!
Ne korlátozzuk és ne kötelezzük el magunkat.
<br style="margin-bottom: 0.8em"/>
A biztonság: karantén &ndash; a szabadság: találkozás.
A biztonság: egészség &ndash; a szabadság: betegség.
A biztonság: börtön &ndash; a szabadság: szellem.
A biztonság: vállalás, elfogadás, törődés
&ndash; a szabadság: függetlenség mindentől, mindenkitől.
<strong>Pokol és menny? Menny és pokol?</strong>
<br style="margin-bottom: 0.8em"/>
A film (amerikai!) egyértelműen a szabadság mellett
foglal állást.
<br style="margin-bottom: 0.8em"/>
És ha így olvassuk a fentieket?
&bdquo;Azok, akik alapvető biztonságuk feladásával akarnak ideiglenes szabadságot vásárolni, nem érdemelnek sem biztonságot, sem szabadságot.&rdquo; Hm?
<br style="margin-bottom: 0.8em"/>
Azt gondolom, hogy <strong class="alert">nemcsak hanem is.</strong>
Biztonságra és szabadságra is szükségünk van. Mindkettőre.
Ez egy ilyen <strong>dinamikus</strong> izé.
Hamis próféta, aki az egyik nevében a másikat száműzi.
Az arany középút megtalálása lenne az igazi cél.
<br style="margin-bottom: 0.8em"/>
Csak a film végét, azt tudnám feledni.
A befejezés földhözragadtsága totál kinyírja az egész film szimbolikusságát, értelmét.
Vö: a <em>Kocka</em> c. film végének
letisztultságával, absztraktságával,
emelkedett, nem szájbarágó megközelítésével.
<br style="margin-bottom: 0.8em"/>
Beszélgettünk róla másnap,
ami azt jelenti, hogy jó film.
<br style="margin-bottom: 0.8em"/>
<div style="margin-top: 1em">
&copy; <a href="mailto:sassbalint kukac dzsímél pötty com">Sass Bálint</a>
<!-- a "frissítve:" dolgot hogy is lehetne rendesen megoldani? -->
</div>

</body>
</html>

