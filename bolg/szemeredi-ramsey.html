<!doctype html public "-//w3c//dtd html 3.2//en">

<html>
<head>
  <meta http-equiv="content-type" content="text/html; charset=utf-8">
  <title>
#20 Szemerédi prof és a Ramsey-tétel @ sassbalint.github.io/BOLG
</title>
  <link rel="stylesheet" href="index.css" type="text/css">
</head>

<body text="#000000">

<h1>BOLG</h1>

<br style="margin-bottom: 0.8em"/>
<em>&bdquo;Bolgok, akik programoznak, mert teremtenek valamit,
ami egyszercsak életre kel és működik.&rdquo;</em>
<a target="_blank" href="http://szentiras.hu/SZIT/Mt5,1-10">Mt 5,1-10</a>
<br style="margin-bottom: 0.8em"/>
<a class="navigarrow" href="https://sassbalint.github.io/bolg/vigassy-mihaly-atya-nemcsak-hanem-is.html">&larr;</a> előző: <a href="https://sassbalint.github.io/bolg/vigassy-mihaly-atya-nemcsak-hanem-is.html">in memoriam Vigassy Mihály atya</a> |
következő: <a href="https://sassbalint.github.io/bolg/hierarchia-ontologia.html">hierarchikus menü és ontológia</a> <a class="navigarrow" href="https://sassbalint.github.io/bolg/hierarchia-ontologia.html">&rarr;</a>
<br style="margin-bottom: 0.8em"/>
<br/>
<strong style="font-size: 150%; background: #d0d0d0">Szemerédi prof és a Ramsey-tétel</strong> &ndash; 2021. június 18.
<br style="margin-bottom: 0.8em"/>
Olvasom a <a href="https://telex.hu/tudomany/2021/06/16/szemeredi-endre-interju-matematika-grafelmelet-neumann-professzor">Szemerédi Endre matematikus professzorral készített interjút.</a>
Az újságírónak végül egész jól sikerül belőle kihúzni
az eredményeinek a közember számára is érhető magyarázatát,
de elsőre a kutatásait megvilágítandó csak annyit mond:
<em>&bdquo;Ahhoz hasonlóan, ahogy mondjuk a Ramsey-tétel is kifejti.&rdquo;</em>
Kicsit úgy, mintha ez már elegendő is lenne,
úgyis mindenki alsóban tanulja a Ramsey-tételt. :)
Megnéztem, hogy <strong class="alert">mi rejlik egy ilyen tételben,</strong>
amire egy matematikus csak mellesleg, illusztrációként hivatkozik.
<br style="margin-bottom: 0.8em"/>
<h3>alap</h3>
<code>[1]</code> Ha 3 skatulya van és 4 golyót osztunk szét bennük,
akkor <strong>lesz olyan skatulya, amiben 2 golyó van.</strong>
<br style="margin-bottom: 0.8em"/>
Eddig oké. :)
<br style="margin-bottom: 0.8em"/>
<h3>1. csavar</h3>
Ugyanez másképp:
<br style="margin-bottom: 0.8em"/>
<code>[2]</code> 3 skatulya esetén <strong>van olyan szám</strong> – konkrétan a 4 –,
hogy ha annyi golyó van, akkor a szétosztás után
tutira lesz egy 2-golyós skatulya.
<br style="margin-bottom: 0.8em"/>
<code>[3]</code> <em>k</em> skatulya esetén van olyan <em>R</em> szám – konkrétan <em>R = k+1</em> –,
hogy ha <em>R</em> db golyó van, akkor a szétosztás után
tutira lesz egy 2-golyós skatulya.
<br style="margin-bottom: 0.8em"/>
<code>[4]</code> <em>k</em> skatulya esetén van olyan <em>R</em> szám – konkrétan a <em>R = k(n-1)+1</em> –,
hogy ha <em>R</em> db golyó van, akkor a szétosztás után
tutira lesz egy <em>n</em> golyót tartalmazó skatulya.
<br style="margin-bottom: 0.8em"/>
<img width="62%" style="margin: 1em" alt="skatulya.png"
 src="skatulya.png"/>
<br style="margin-bottom: 0.8em"/>
7 skatulya esetén valóban:
a 29. golyó kénytelen 5. lenni valamelyik skatulyában.
<br style="margin-bottom: 0.8em"/>
<strong class="alert">Ez a skatulya-elv.</strong>
<br style="margin-bottom: 0.8em"/>
<h3>2. csavar</h3>
Mostantól a <em>k</em> skatulyába rakás helyett
<em>k</em>-féle színnel <strong>színezzük</strong> a golyókat.
Vegyük észre, hogy ez ugyanaz.
Amit eddig az első skatulyába tettünk,
azt mostantól (mondjuk) kékre színezzük,
amit eddig a másodikba, azt mostantól pirosra stb.
<br style="margin-bottom: 0.8em"/>
Az <code>[1]</code> és <code>[4]</code> állítás így átfogalmazva:
<br style="margin-bottom: 0.8em"/>
<code>[5]</code> Ha 3 színnel színezünk 4 golyót,
akkor lesz 2 azonos színű golyó.
<br style="margin-bottom: 0.8em"/>
<code>[6]</code> <em>k</em> szín esetén van olyan <em>R</em> szám – konkrétan a <em>R = k(n-1)+1</em> –,
hogy ha <em>R</em> db golyót színezünk ezekkel a színekkel,
akkor tutira lesz <em>n</em> db azonos színű golyó.
<br style="margin-bottom: 0.8em"/>
<h3>3. csavar</h3>
Ugyanez másképp:
<br style="margin-bottom: 0.8em"/>
<code>[7]</code> <em>k</em> szín esetén van olyan <em>R</em> szám – konkrétan a <em>R = k(n-1)+1</em> –,
hogy ha <em>R</em> db golyót színezünk ezekkel a színekkel,
akkor tutira lesz a golyóknak <strong>egy <em>n</em>-elemű részhalmaza,</strong>
amin belül minden golyó azonos színű.
<br style="margin-bottom: 0.8em"/>
<h3>4. csavar</h3>
Golyókról térjünk át bármilyen entitásokra, pl. emberekre. 
<br style="margin-bottom: 0.8em"/>
Most nem az entitásokat,
hanem az entitások közötti <strong class="alert">kapcsolatokat</strong> színezzük.
<br style="margin-bottom: 0.8em"/>
Klasszikus példa emberek esetén az <em>ismeri-e</em> kapcsolat.
Minden két ember között van egy effajta kapcsolat:
kékre színezzük a kapcsolatot, ha ismerik egymást,
és pirosra, ha nem ismerik egymást.
(Vegyük észre, hogy ez a két szín avagy <em>k = 2</em> esete.)
<br style="margin-bottom: 0.8em"/>
Ha Laci ismeri Janit és Imit is, de Jani nem ismeri Imit,
akkor <code>L-J</code> kék, <code>L-I</code> kék, <code>J-I</code> piros.
Az ilyesmit gráfokkal ábrázolhatjuk,
mely csúcsokat (entitásokat)
és közöttük húzódó éleket (kapcsolatokat) tartalmaz.
<br style="margin-bottom: 0.8em"/>
<img width="38%" style="margin: 1em" alt="ismeri.png"
 src="ismeri.png"/>
<br style="margin-bottom: 0.8em"/>
Erre az esetre is igaz a fentiekkel analóg állítás, így hangzik:
<br style="margin-bottom: 0.8em"/>
<code>[8]</code> 2 szín esetén van olyan <em>R</em> szám – konkrétan...
hát azt nem tudjuk, mert képlet nincs rá! –,
hogy ha <em>R</em> db ember közötti összes kapcsolatot
színezzük ezekkel a színekkel,
akkor tutira lesz az embereknek egy <em>n</em>-elemű részhalmaza,
<strong>amin belül minden kapcsolat azonos színű.</strong>
<br style="margin-bottom: 0.8em"/>
Mi a helyzet <em>n = 3</em> esetén?
<br style="margin-bottom: 0.8em"/>
<img width="62%" style="margin: 1em" alt="parti.png"
 src="parti.png"/>
<br style="margin-bottom: 0.8em"/>
Első ránézésre <em>R = 5</em> ember elegendőnek tűnhet,
mert <code>EFG</code> egy olyan háromszög,
ahol minden kapcsolat kék.
A középső ábra viszont rácáfol erre:
itt <em>nincs</em> olyan háromszög, amely egyszínű lenne.
Ehhez 6 ember kell.
A jobboldali ábrán látjuk,
hogy hiába próbálkozunk azzal a módszerrel,
ami a középső ábrán bejött,
mindenképp lesz egyszínű háromszög, például <code>XYZ</code>.
<br style="margin-bottom: 0.8em"/>
<em>n = 3</em> esetén tehát <em>R = 6</em>. 
<br style="margin-bottom: 0.8em"/>
<strong class="alert">Ez a parti probléma.</strong> Hány ember kell ahhoz,
hogy mindenképp legyen köztük három,
akik kölcsönösen ismerik egymást <em>vagy</em>
három, akik közül egyik sem ismeri a másikat?
A válasz: 6.
<br style="margin-bottom: 0.8em"/>
Megjegyezzük, hogy kapcsolatok színezése esetén <em>n > 4</em>-re
az <em>R</em> értéke mai tudásunk szerint <em>nem ismert.</em>
<br style="margin-bottom: 0.8em"/>
<h3>5. csavar</h3> 
Eleinte entitásokat színeztünk,
aztán átváltottunk entitások közötti kapcsolatok színezésére.
Ezt felfoghatjuk úgy is, hogy <strong>entitások párjait</strong> színeztük.
<br style="margin-bottom: 0.8em"/>
Így tekintve, egy további paramétert bevezetve,
újabb irányba általánosíthatjuk az eddigieket:
<em>t = 1</em>, ha entitásokat színezünk,
<em>t = 2</em>, ha entitások párjait színezzük.
Ezt továbbvíve entitások
<strong>hármasait (<em>t = 3</em>), négyeseit (<em>t = 4</em>),</strong>
stb. is színezhetjük.
<br style="margin-bottom: 0.8em"/>
Utóbbiakra már nehezebb szemléletes példát adni.
<em>t = 3</em> esetben legyen az a kapcsolat három ember között,
hogy az össz testtömegük
kisebb-e 230 kg-nál (kék), vagy nem (piros).
A gráfos ábrázolás itt már nem működik,
táblázatban soroljuk fel a kapcsolatokat:
<br style="margin-bottom: 0.8em"/>
Aladár 86 kg, Béla 84 kg, Cecil 75 kg, Dénes 65 kg.
<pre>
ABC 245 kg piros
ABD 235 kg piros
ACD 226 kg kék
BCD 224 kg kék
</pre>
Az <code>ABC</code> háromelemű részhalmazban az összes (1 db)
hármas kapcsolat triviális módon egyszínű,
az <code>ABCD</code> négyelemű részhalmazban persze már nem egyszínű
az összes (fent felsorolt 4 db) kapcsolat.
<br style="margin-bottom: 0.8em"/>
A slusszpoén az, hogy <strong>tetszőleges <em>t</em> értékre</strong>
és bárhány színre igaz a fentiekkel analóg állítás:
<br style="margin-bottom: 0.8em"/>
<code>[9]</code> <strong>minden <em>k</em>-ra, <em>n</em>-re és <em>t</em>-re:
<em>k</em> szín esetén van olyan <em>R</em> szám,
hogy ha <em>R</em> db entitás közötti összes <em>t</em>-elemű kapcsolatot
színezzük ezekkel a színekkel,
akkor tutira lesz az entitásoknak egy <em>n</em>-elemű részhalmaza,
amin belül minden <em>t</em>-elemű kapcsolat azonos színű.</strong>
<br style="margin-bottom: 0.8em"/>
<strong class="alert">Ez a Ramsey-tétel.</strong>
Amit Szemerédi prof &bdquo;csak úgy&rdquo; említett. :)
<br style="margin-bottom: 0.8em"/>
A fent emlegetett <em>R</em> számok a Ramsey-számok.
<br style="margin-bottom: 0.8em"/>
Láttuk, hogy <em>t = 2</em> esetén már nincs képlet a Ramsey-számokra.
Megjegyezzük, hogy <em>t = 3</em> esetén
az <em>egyetlen ismert</em> Ramsey-szám
(a triviális <em>n < 4</em> esetektől eltekintve)
a <em>k = 2</em>, <em>t = 3</em>, <em>n = 4</em> eset, ekkor <em>R = 13</em>.
Vagyis: ahhoz, hogy hármas kapcsolatok esetén mindenképpen legyen
négyelemű egyszínű részhalmaz, 13 entitás szükséges.
<br style="margin-bottom: 0.8em"/>
Érdemes összevetni a végső <code>[9]</code> állítást a kiinduló <code>[1]</code> állítással. :)
<br style="margin-bottom: 0.8em"/>
<div style="margin-top: 1em">
&copy; <a href="mailto:sassbalint kukac dzsímél pötty com">Sass Bálint</a>
<!-- a "frissítve:" dolgot hogy is lehetne rendesen megoldani? -->
</div>

</body>
</html>

