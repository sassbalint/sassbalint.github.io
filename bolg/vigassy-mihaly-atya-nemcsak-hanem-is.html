<!doctype html public "-//w3c//dtd html 3.2//en">

<html>
<head>
  <meta http-equiv="content-type" content="text/html; charset=utf-8">
  <title>
#19 in memoriam Vigassy Mihály atya @ sassbalint.github.io/BOLG
</title>
  <link rel="stylesheet" href="index.css" type="text/css">
</head>

<body text="#000000">

<h1>BOLG</h1>

<br style="margin-bottom: 0.8em"/>
<em>&bdquo;Bolgok, akik programoznak, mert teremtenek valamit,
ami egyszercsak életre kel és működik.&rdquo;</em>
<a target="_blank" href="http://szentiras.hu/SZIT/Mt5,1-10">Mt 5,1-10</a>
<br style="margin-bottom: 0.8em"/>
<a class="navigarrow" href="https://sassbalint.github.io/bolg/biztonsag-szabadsag-utveszto.html">&larr;</a> előző: <a href="https://sassbalint.github.io/bolg/biztonsag-szabadsag-utveszto.html">biztonság, szabadság, Útvesztő</a> |
következő: <a href="https://sassbalint.github.io/bolg/szemeredi-ramsey.html">Szemerédi prof és a Ramsey-tétel</a> <a class="navigarrow" href="https://sassbalint.github.io/bolg/szemeredi-ramsey.html">&rarr;</a>
<br style="margin-bottom: 0.8em"/>
<br/>
<strong style="font-size: 150%; background: #d0d0d0">in memoriam Vigassy Mihály atya</strong> &ndash; 2020. október 18.
<br style="margin-bottom: 0.8em"/>
<em>&bdquo;Adjátok meg a császárnak, ami a császáré, és az Istennek, ami az Istené!&rdquo;</em>
<a target="_blank" href="http://szentiras.hu/SZIT/Mt22,21">Mt 22,21</a> &ndash; hallottuk a mai evangéliumban.
<br style="margin-bottom: 0.8em"/>
<strong>Kedves Mihály atya!</strong>
<br/>
Rögtön Te jutottál eszembe.
Merthogy ne csak a császárnak adjuk meg, hanem Istennek is.
És ne csak Istennek adjuk meg, hanem a császárnak is.
<br style="margin-bottom: 0.8em"/>
<strong class="alert">Nemcsak hanem is.</strong>
<br style="margin-bottom: 0.8em"/>
<strong class="alert">&bdquo;A keresztény kötőszó.&rdquo;</strong>
<br style="margin-bottom: 0.8em"/>
Ezt Te tanítottad nekünk.
Persze nemcsak ezt, hanem sok minden mást is. :)
<br/>
Sokszor előkerült ez a dolog a kisközis alkalmakon,
a Szent Jakab házas kisközösség vasárnap délutáni alkalmain
az elmúlt 16 évben.
<br/>
És valóban azt látjuk, hogy a gondolat át meg átszövi a keresztény tanítást.
<br style="margin-bottom: 0.8em"/>
A magva az lehet,
hogy <strong class="alert">emberi és isteni</strong> <strong>mindig együtt jár.</strong>
Vagy: <strong>járjon együtt.</strong>
<br style="margin-bottom: 0.8em"/>
Emelkedett hangon, ahogy a húsvéti Exultet mondja:
&bdquo;mert ekkor lép frigyre isteni és emberi, földi és mennyei!&rdquo;
<br/>
Vagy egészen profán módon:
&bdquo;Segíts magadon, az Isten is megsegít.&rdquo;
<br style="margin-bottom: 0.8em"/>
Egyszerre éljünk a fizikai világban és a transzcendens valóságban.
<br/>
Evés előtt imádkozz. Ima után egyél.
<br/>
Kérj és tégy.
Ne csak kérj, tégy is.
Ne csak tégy, kérj is.
<br style="margin-bottom: 0.8em"/>
Ora et labora. Imádkozzál és dolgozzál.
Nemcsak az ima, hanem a munka is szükséges.
Nemcsak a munka, hanem az ima is szükséges.
<br/>
Ahogy Loyolai Szent Ignác mondta:
&bdquo;Imádkozz úgy, mintha minden Istenen múlna.
 Cselekedj úgy, mintha minden rajtad múlna.&rdquo;
<br style="margin-bottom: 0.8em"/>
Vagy: a lelkiismeretünkre nemcsak hallgatni kell,
hanem <em>ugyanakkor</em> fejleszteni is szükséges.
<br style="margin-bottom: 0.8em"/>
Maga a <strong>főparancs</strong> is ilyen. <em>&bdquo;Szeresd Uradat, Istenedet teljes szívedből, teljes lelkedből és teljes elmédből. Ez a legnagyobb, az első parancs. A második hasonló hozzá: Szeresd felebarátodat, mint saját magadat. Ezen a két parancson alapszik az egész törvény és a próféták.&rdquo;</em> <a target="_blank" href="http://szentiras.hu/SZIT/Mt22,37-40">Mt 22,37-40</a>
Nemcsak Uradat, hanem embertásadat is.
Nemcsak embertársadat, hanem Uradat is.
<br style="margin-bottom: 0.8em"/>
Mikor <em>igazi</em> transzcendes gesztus történik, egy <strong>csoda,</strong>
még akkor is van egy teljesen földi, földhözragadt, materiális
aspektus is.
<em>&bdquo;Éneász, Jézus Krisztus meggyógyít. Kelj fel és vesd be ágyadat!&rdquo; Az nyomban fel is kelt.</em> <a target="_blank" href="http://szentiras.hu/SZIT/Apcsel9,34">Apcsel 9,34</a>
Mondhatjuk, hogy ez teszi teljessé a csodát: &bdquo;... és vesd be ágyadat&rdquo;.
<br style="margin-bottom: 0.8em"/>
A végső példa pedig természetesen <strong>Jézus.</strong>
Nemcsak Isten, hanem ember is.
Nemcsak ember, hanem Isten is.
<br style="margin-bottom: 0.8em"/>
Ez éppenhogy nem az arany középút gondolata,
hanem <strong class="alert">a két pólus egyszerre elfogadásának gondolata.</strong>
Meglátni egy ellentétben ugyanannak a két oldalát.
<br style="margin-bottom: 0.8em"/>
Te, azt hiszem, Schütz Antal pátertől tanultad ezt annak idején.
Szóval mi a második generáció vagyunk,
de már nőnek a gyerekeink, akiknek továbbadhatjuk az üzenetet.
<br style="margin-bottom: 0.8em"/>
<strong>Kedves Mihály atya!</strong>
<br/>
Nemcsak azt mondtad nekünk, amiről ez az írás szól,
hanem sok más emlékezetes gondolatot is.
<br/>
Például azt, hogy
<strong> &bdquo;Én nem tudom elképzelni a Mennyországot tarokkozás nélkül.&rdquo;</strong>
<br/>
Nagyon sok örömteli tarokkpartit
és XXI-es fogást kívánok neked
a mennyei kártyaasztalnál.
<br style="margin-bottom: 0.8em"/>
<img width="33%" style="margin: 1em" alt="Ora et labora" src="https://cdn11.bigcommerce.com/s-hr2lb/images/stencil/608x608/products/470/1253/QT_St.Ben_2__45591.1521641542.jpg"/>
<br/>
<span style="font-size: 80%">(forrás: <a target="_blank" alt="https://saintbenedict.com" href="https://saintbenedict.com"><code>https://saintbenedict.com</code></a>)</span>
<br style="margin-bottom: 0.8em"/>
<div style="margin-top: 1em">
&copy; <a href="mailto:sassbalint kukac dzsímél pötty com">Sass Bálint</a>
<!-- a "frissítve:" dolgot hogy is lehetne rendesen megoldani? -->
</div>

</body>
</html>

