
<em>,,Bolgok, akik programoznak, mert teremtenek valamit,
ami egyszercsak életre kel és működik.''</em>
BIB{Mt}{5}{1-10}

LNAV{bolg/szabadalmi-csizma-az-alapkutatas-asztalan.html}{szabadalmi csizma az alapkutatás asztalán} |
RNAV{bolg/a-torvenymodositasok-perverzitasa.html}{a törvénymódosítások perverzitása}

<br/>
2019. július 10. == stom, cis, kekszé

,,Gagyi a bíted, stom ki vagy!'' -- osztja a népet az USNK duó.
Felmerülhet az olvasóban kérdés, hogy ez vajon milyen nyelven van?
Kamaszkorú rokonainktól, ismerőseinktől megtudhatjuk, hogy magyarul.
Az eleje valami olyasmit jelent, hogy az általad készített
zene/rappelés/beatbox hagy kivánnivalót maga után,
a vége pedig egyszerűen ez lenne: ,,azt se tudom, ki vagy!''

Előfordul, hogy a beszélt nyelv rövidített alakokat használ.
Legtöbb esetben egy-egy szót rövidítünk, általában
 =a szó elejét=   _tök_  (tökéletesen)
vagy elejét+végét  _tom_  (tudom) tartjuk meg.

A szóösszerántás  -két-  szót von össze úgy, hogy
az egyik szó elejéhez a másik szó végét kapcsolja.
Ez történik az  _asszem (azt hiszem) esetében, és
ilyenek az angol  _I'd_  (I would),
 _you've_  (you have) kontrakciós alakok is,
amelyek bár formális nyelvhasználatban kerülendők,
írott alakjuk azért van.

Még ritkább eset amikor az első szó elejéhez
a második szó eleje vagy közbülső részlete járul:
 _légyszi/lécci_  (légy szíves),
 _valszeg/valszín_  (valószínűleg),
 _termés_  (természetismeret).

Látjuk, a fenti példák mind közösek abban, hogy a konktrakció
az eredeti szó(kapcsolat első szavának) elejével kezdődik.
Úgy tűnik, hogy ez az elem kiindulópontnak, horgonynak szükséges,
nem elhagyható.

A  _stom azonban különös eset.
Többszavas kifejezést rövidít úgy,
hogy  =az eredeti kifejezés eleje nincs benne!= 

Akad más hasonló példa?
A családi (familiáris) nyelvhasználat
mindenfélére tud példával szolgálni, erre is.
A címben szereplő másik két kifejezés nálunk szokott 
elhangzani a vacsoraasztalnál.

A  _kekszé_  (kérek szépen) -- főként a kiváló  _kekszévótör_  alakban --
egyszerűbb eset, itt 2x alkalmazzuk az alap rövidítési módszert,
hogy ti. a szó elejét(+végét) vesszük.
A  _cis_  (légy szíves) viszont ékes példa arra,
hogy valóban lehetséges
az eredeti kifejezésnek lényegében random részleteiből
alkotott rövidítés is.
Várom a további tippeket a joker kukac nytud pötty hu címre.

A fenti példákból is látszik, hogy általában
a nagyon gyakran használt kifejezések rövidülnek
(ha esetleg rövidíteni akarunk,
[azokat érdemes rövidíteni](http://www.nytud.hu/oszt/korpusz/resources/sb_braille_rovidiras.pdf)),
és ez rámutat a gyakoriságnak a nyelvben/nyelvhasználatban
betöltött fontos szerepére.

A kekszé és a cis nyilván nagyon gyakoriak egy étkezés során,
de nálunk felbukkant a  _tyafiszen_  is,
amiből következtethetünk a gyakoriságára
és ennek nyomán családi szokásainkra is.

Na,  _szonlát_ ...

Illetve ha már itt tartunk:  _csértessék_ ! :)

